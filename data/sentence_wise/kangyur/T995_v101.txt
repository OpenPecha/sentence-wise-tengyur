༄༅།། རྒྱ་གར་སྐད་དུ།
ཨཱརྱ་པརྞྞ་ཤ་བ་རི་དྷཱ་ར་ཎཱི།
བོད་སྐད་དུ།
འཕགས་མ་རི་ཁྲོད་ལོ་མ་གྱོན་པའི་གཟུངས།
དཀོན་མཆོག་གསུམ་ལ་ཕྱག་འཚལ་ལོ།། 
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་དཔག་མེད་ལ་ཕྱག་འཚལ་ལོ།། 
བྱང་ཆུབ་སེམས་དཔའ་སེམས་དཔའ་ཆེན་པོ་སྙིང་རྗེ་ཆེན་པོ་དང་ལྡན་པ་འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ།། 
བྱང་ཆུབ་སེམས་དཔའ་སེམས་དཔའ་ཆེན་པོ་མཐུ་ཆེན་ཐོབ་ལ་ཕྱག་འཚལ་ལོ།། 
མིའུ་ཐུང་ཁྱོད་ལ་ཕྱག་འཚལ་ལོ།། 
བཅོམ་ལྡན་འདས་མ་ཤ་ཟ་བ།
མིའུ་ཐུང་མ་ཤ་ཟ་མ།
རི་ཁྲོད་ལོ་མ་གྱོན་མ་ཤ་ཟ་ཁྱོད་ལ་ཕྱག་འཚལ་ལོ།། 
ཕྱག་ན་ཞགས་པ་དང་དགྲ་སྟ་ཐོགས་མ།
འཇིགས་པ་གང་དག་ཅི་བྱུང་བ་དེ་དག་ཐམས་ཅད་དང་།
ཡམས་ཀྱི་ནད་གང་དག་ཅི་ཡང་རུང་བ་དང་།
འཆི་བྱེད་གང་དག་ཅི་ཡང་རུང་བ་དང་།
འཆི་བྱེད་ཆེན་པོ་གང་དག་ཅི་ཡང་རུང་བ་དང་།
གནོད་པ་གང་དག་ཅི་ཡང་རུང་བ་དང་།
འཁྲུག་པ་གང་དག་ཅི་ཡང་རུང་བ་དང་།
ཁོང་དུ་གནོད་པ་གང་དག་ཅི་ཡང་རུང་བ་ཐམས་ཅད་དང་།
འགོ་བའི་ནད་དང་།
འགོ་བ་དང་འབྲེལ་བ་གང་དག་ཅི་ཡང་རུང་བ་དེ་དག་ཐམས་ཅད་བྱིས་པ་ཁོ་ན་ལས་འབྱུང་གི་མཁས་པ་ལ་ནི་མ་ཡིན་ཏེ་བདེན་པ་དང་བདེན་པའི་ཚིག་དེས་སོང་ཤིག་སོང་ཤིག་དང་མཁས་པས་བྱིན་གྱིས་བརླབས་པའི་གསང་སྔགས་ཀྱི་གཞི་འདི་དག་གིས་བསྲུང་བར་གྱིས་ཤིག་བསྲུང་བར་གྱིས་ཤིག།
ཡོངས་སུ་བསྐྱང་པ་དང་།
ཡོངས་སུ་བསྐྱང་བ་དང་།
ཡོངས་སུ་གཟུང་བ་དང་།
ཞི་བ་དང་བདེ་ལེགས་སུ་འགྱུར་བ་དང་།
ཆད་པ་སྤང་བ་དང་།
མཚོན་ཆ་སྡང་བ་དང་།
དུག་གཞིལ་བ་དང་།
དུག་གསད་པ་དང་།
མཚམས་གཅད་པ་དང་།
ས་བཅིང་བགྱིས་ཤིག།
ཏདྱ་ཐཱ།
ཨོཾ་ཨ་མྲྀ་ཏེ།
ཨཱ་ཤྭ་སྟེ།
ཨཱ་ཤྭ་སྟ་དྒེ།
མཱ་མ་ར་མཱ་མ་ར།
པྲ་ཤ་མ།
ཨུ་བ་ཤ་མ།
དུན་ནུ་པི་དུན་ནུ།
དུ་ལེ་དུ་མ་ལེ་སྭཱ་ཧཱ།
ན་མ་སརྦ་ཤ་བ་རཱ་ཎཱཾ་ན་མོ་མ་ཧཱ་ཤ་པ་རཱ་ཎཱཾ།
ཨོཾ་བི་ཤཱ་ཙི་བརྞྞ་ཤ་བ་རི།
བི་ཤཱ་ཙེ་སྭཱ་ཧཱ།
ཨོཾ་པརྞྞ་ཤ་བ་རི་ཧཱུྃ་ཕཊ་སྭཱ་ཧཱ།
ཨོཾ་ཨཾ་ཀུ་རེ།
མཾ་ཀུ་རེ།
པརྞྞ་ཤ་བ་རི་ཡེ་སྭཱ་ཧཱ།
ཨོཾ་བི་ཤཱ་ཙི་པརྞྞ་ཤ་བ་རི།
སརྦ་མཱ་རི་པྲ་ཤ་མ་ནི།
སརྦ་དུཥྛཱ་ནཱ་ན།
བནྡྷ་མུ་ཁེ།
སརྦ་མུ་ཁེ་ཧཱུྃ་ཕཊ་སྭཱ་ཧཱ།
འཕགས་མ་རི་ཁྲོད་ལོ་མ་གྱོན་པའི་གཟུངས་རྫོགས་སོ།།།། 
