༄༅།། རྒྱ་གར་སྐད་དུ།
ཨཱརྱ་ཙཱུ་ཌ་མ་ཎི་ནཱ་མ་དྷཱ་ར་ཎཱི།
བོད་སྐད་དུ།
འཕགས་པ་གཙུག་གི་ནོར་བུ་ཞེས་བྱ་བའི་གཟུངས།
སངས་རྒྱས་དང་།
བྱང་ཆུབ་སེམས་དཔའ་དང་།
འཕགས་པ་ཉན་ཐོས་དང་།
རང་སངས་རྒྱས་ཐམས་ཅད་ལ་ཕྱག་འཚལ་ལོ།། 
དཀོན་མཆོག་གསུམ་ལ་ཕྱག་འཚལ་ལོ།། 
ཕྱོགས་བཅུའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤེས་བྱ་མཐའ་ཡས་པ་མ་ལུས་པར་ཁྱབ་པ་མཆོག་ཏུ་རྨད་དུ་བྱུང་ཞིང་རྣམ་པར་དག་པའི་ཐུགས་མངའ་བ་རྣམས་ལ་ཕྱག་འཚལ་ལོ།། 
བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ཐུགས་རྗེ་ཆེན་པོ་དང་ལྡན་པ།
མི་འཇིགས་པ་སྦྱིན་པ།
ཕོངས་པ་ཐམས་ཅད་ལས་ཡོངས་སུ་སྐྱོབ་པར་མཛད་པ།
འཇིགས་པ་ཐམས་ཅད་ལས་རྣམ་པར་ཐར་པར་མཛད་པ།
ཡམས་ཀྱི་ནད་དང་།
གནོད་པ་ཐམས་ཅད་འཇིག་པར་མཛད་པ།
མི་མཐུན་པ་དང་།
རྩོད་པ་དང་།
འཐབ་པ་དང་།
འགྱེད་པ་ཐམས་ཅད་རབ་ཏུ་ཞི་བར་མཛད་པ།
སྡིག་པ་ཐམས་ཅད་འཇོམས་པར་མཛད་པ།
འབྱུང་པོ་དང་།
རོ་ལངས་དང་།
གཤིས་ངན་དུ་འཆི་བ་དང་།
རྨི་ལམ་ངན་པ་དང་།
བགེགས་ཀྱི་ལོག་འདྲེན་ཐམས་ཅད་འཇིག་པར་མཛད་པ།
ཕ་རོལ་གྱི་དམག་ཚོགས་དང་།
མུ་གེ་དང་།
མྱ་ངན་གྱི་འཇིགས་པ་ཐམས་ཅད་ཟློག་པར་མཛད་པ།
ལྷ་དང་།
ཀླུ་དང་།
གནོད་སྦྱིན་དང་།
སྲིན་པོ་དང་།
དྲི་ཟ་དང་།
ལྷ་མ་ཡིན་དང་།
ནམ་མཁའ་ལྡིང་དང་།
མིའམ་ཅི་དང་།
ལྟོ་འཕྱེ་ཆེན་པོ་ཐམས་ཅད་འདུན་པར་མཛད་པ།
དུག་དང་།
འབྲུམ་ཕྲན་དང་།
ཐོར་བུ་དང་།
གཤེད་བྱེད་དང་།
བྱད་དང་།
རོ་ལངས་དང་།
བཀྲ་མི་ཤིས་པའི་འཇིགས་པ་ཐམས་ཅད་འཇིག་པར་མཛད་པ་ལ་ཕྱག་འཚལ་ལོ།། 
གཤེད་བྱེད་ཐམས་ཅད་སེལ་བར་བྱེད།། 
སྡིག་པ་ཐམས་ཅད་འཕྲོག་པ་ཉིད།། 
ནོར་དང་འབྲུ་རྣམས་འཕེལ་མཛད་པ།། 
བདག་གི་བུ་དང་ཚ་བོ་དང་།། 
གཡོག་འཁོར་རྟག་ཏུ་མང་གྱུར་པ།། 
ཕྱིར་ཟློག་པ་འདི་བརྗོད་པར་བྱ།། 
ལྷ་དང་ལྷ་མིན་གཡུལ་བཀྱེ་སྟེ།། 
བརྒྱ་བྱིན་ལྷ་མིན་རྣམས་ལས་ཕམ།། 
དེ་ནས་རིངས་པ་ཁོ་ནར་ནི།། 
འཇིག་རྟེན་དབང་གི་དྲུང་འོངས་ཏེ།། 
དེ་ནས་སྙིང་ནི་རབ་སྐྲག་པས།། 
འདི་སྐད་ཀྱི་ནི་ཚིག་གསོལ་ཏོ།། 
ལྷ་མིན་བདག་ཕམ་འཇིག་རྟེན་དབང་།། 
ཇི་ལྟར་བདག་གིས་ནན་ཏན་བགྱི།། 
འཇིག་རྟེན་དབང་པོ་བདག་ལ་ནི།། 
ལྷ་ཡི་གཟིགས་པས་རྟག་ཏུ་གཟིགས།། 
བརྒྱ་བྱིན་གྱི་ནི་ཚིག་གསན་ནས།། 
དབང་ཕྱུག་གིས་ནི་འདི་སྐད་གསུངས།། 
ལྷ་ཡི་དབང་པོ་ང་ལ་ཉོན།། 
ཁྱོད་ལ་ངས་ནི་སྲུང་བ་སྦྱིན།། 
ལྷའི་དབང་པོ་སྔོན་བྱུང་བ་འདས་པའི་དུས་ན་འཇིག་རྟེན་གྱི་ཁམས་འཇིག་རྟེན་གྱིས་རྣམ་པར་བལྟས་པ་ཞེས་བྱ་བ་ན།
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འཇིག་རྟེན་དབང་ཕྱུག་འོད་ལས་ངས་གཙུག་གི་ནོར་བུ་ཞེས་བྱ་བའི་ཕྱིར་ཟློག་པ་དེ་བཞིན་གཤེགས་པ་བྱེ་བས་གསུངས་པ་བཟུང་ངོ།། 
མཁས་པ་གང་གིས་རིག་སྔགས་འདི།། 
བྲིས་ནས་སྤྱི་བོར་འདོགས་པའམ།། 
འདོན་ཏམ་འོན་ཏེ་ཀློག་ན་ཡང་།། 
དེ་ཡི་འཇིགས་པ་ཀུན་མེད་དེ།། 
རྟག་ཏུ་བསྲུང་ཞིང་སྦ་བ་དང་།། 
གཡུལ་འགྱེད་པ་ན་རྒྱལ་བར་བྱེད།། 
སྡིག་དང་རྨི་ངན་ཞི་བ་དང་།། 
བསོད་ནམས་བཀྲ་ཤིས་རབ་ཏུ་འཕེལ།། 
ལྷ་ཡི་དབང་པོ་དེ་བས་ན།། 
གང་ཞིག་རྒྱལ་བར་འགྱུར་འདོད་པས།། 
བྲིས་ཏེ་སྤྱི་བོར་གདགས་པར་བྱ།། 
ཡིད་ལ་རྟག་ཏུ་དྲན་པར་གྱིས།། 
གཡུལ་འགྱེད་འབའ་ཞིག་མ་ཡིན་ཏེ།། 
འདི་ནི་རྟག་ཏུ་སྡིག་པ་འཕྲོག།
བུད་མེད་རྣམས་ལ་བུ་ཕོ་སྐྱེད།། 
མངལ་ན་གནས་པ་ཡོངས་སུ་སྐྱོང་།། 
ཕུན་སུམ་ཚོགས་པ་ཐམས་ཅད་བྱེད།། 
སྡིག་པ་ཐམས་ཅད་རབ་ཏུ་འཇིག།
འདི་མེད་ཕྱིར་ཟློག་བྱེད་ཅེས་བྱ།། 
ཡན་ལག་རྣམས་ལ་ཕྱིར་འབབ་བྱེད།། 
ལྷའི་དབང་པོ་ཕྱིར་ཟློག་པ་ཞེས་བྱ་བ་རིག་སྔགས་ཀྱི་རྒྱལ་མོ་ཆེན་མོ་སེམས་ཅན་ཐམས་ཅད་ལ་ཕན་པར་བྱེད་པ།
ལྷ་མ་ཡིན་རྣམས་ཕམ་པར་བྱེད་པ།
ཕ་རོལ་གྱི་དམག་ཚོགས་ཐམས་ཅད་རབ་ཏུ་ཞི་བར་བྱེད་པ་ཟུང་ཤིག།
སངས་རྒྱས་ལ་ཕྱག་འཚལ་ལོ།། 
ཆོས་ལ་ཕྱག་འཚལ་ལོ།། 
དགེ་འདུན་ལ་ཕྱག་འཚལ་ལོ།། 
ཡང་དག་པར་རྫོགས་པའི་སངས་རྒྱས་བདུན་ཉན་ཐོས་ཀྱི་དགེ་འདུན་དང་བཅས་པ།
བྱང་ཆུབ་སེམས་དཔའ་དག་དང་བཅས་པ་རྣམས་ལ་ཕྱག་འཚལ་ལོ།། 
ཏདྱ་ཐཱ།
ཨོྃ་ཛ་ཡ་ཀ་རི།
ཡུདྡྷོཏྟ་ར་ཎི་བི་ཙི་ཏྲ་མུ་ཁི།
སརྦ་མངྒ་ལ་དྷཱ་ར་ཎི།
ཛཱི་མཱུ་ཏེ།
ས་ཧ་སྲ་བྷུ་ཛེ།
ས་ཧ་སྲ་ནེ་ཏྲེ།
ས་ཧ་སྲ་ཤི་ར་སེ།
ནཱ་ནཱ་ལང་ཀཱ་རཱ།
བྷི་བྷཱུ་ཥི་ཏེ།
མ་ཎི་ཀུཎྜ་ལ་སཾ་ནཱ་ཧ་སནྣ་དྷེ་བི་ཙི་ཏྲ་མཽ་ལི་དྷ་རེ།
ཙནྡ་སཱུརྱ་ཨ་ཏི་རེ་ཀེ།
ཨཱ་ཀཱ་ཤ་ག་ག་ན་ཙ་རི་ཎེ།
མངྒ་ལ་ཤི་རེ་ཛཱི་མཱུ་ཏེ།
པ་བཱི་ཏྲ་ཀྲྀ་ཏ་མངྒ་ལྱེ།
བྷཱུ་རི་མ་དྷྲི་ཀ་ར་ཎེ།
ཙུ་རུ་ཙུ་རུ།
ཤྭེ་ཏེ་པ་སྟེ།
མུ་རུ་མུ་རུ་ཤྭེ་ཏེ།
ཨ་བ་ནཏྟེ།
ཧུ་རུ་ཧུ་རུ།
པ་བི་ཏྲ་མུ་ཁི།
ཀུ་རུ་ཀུ་རུ།
ཙནྡྲ་མུ་ཁི།
ཨཱ་དི་ཏྱ་པ་ཤ་བརྟི་ནི།
ཛམྦྷ་ཎི།
མངྒ་ལ་དྷཱ་ར་ཎི།
སྟམྦྷ་ནི།
སརྦ་བིདྱཱ་དྷརྨ་ཏེ།
མོ་ཧ་ནེ།
ཨ་མོ་གྷ་པཱ་ཤ་ཧ་སྟེ།
སརྦ་བྷ་ཡ་བི་མོ་ཙ་ནི།
རཱ་ཛ་ཙཽ་ར་ཨགྣི་པི་ཥ་ཨུ་ད་ཀ་བྷ་ཡ་པྲ་ཤ་མ་ནི།
ཀ་ཁོ་རྡ་ནི་བཱ་ར་ཎི།
ཨོྃ་ཧི་རི་ཧི་རི།
ཛ་ཡ་ཀ་རི།
བ་ལ་ཀ་རི།
དྷ་ན་ཀ་རི།
ཏེ་ཛ་སྐ་རི།
བི་བཱ་ད་པྲ་ཤ་མ་ནི།
ཡུདྡྷ་ནི།
བཱ་ར་ཎི།
པ་ར་ཙཀྲ་པྲ་ཤ་མ་ནི།
པ་ར་སཻ་ནྱ་བི་ནཱ་ཤ་ནི།
ཡུདྡྷོཏྟ་ར་ཎི།
བྲ་བྷཱུ་ཏ་བེ་ལ།
མ་ཎི་མ་ཎི།
མ་ཧཱ་མ་ཎི།
མ་ཧཱ་མ་ཎི།
མ་ཎཱི་ན་དྷ་རི།
ཏྲི་ལོ་ཀ་ཨཱ་ལོ་ཀ་ཀ་རི།
ཏྲི་པུ་ར་ན་ག་ར།
བི་དྷནྶ་ནི།
བ་ར་སཻ་ནྱ་བི་དྲ་བ་ནི།
སརྦ་ཀྲྀ་ཏྱ་ཀརྨ་ཎི་སཱུ་ད་ནི།
སརྦ་བྱ་དྷཱི་ནཱཾ་པྲ་ཤ་མ་ནི།
ཨོྃ་ཙི་ལི་མི་ལེ་སྭཱ་ཧཱ།
ཙི་ལེ་མི་ལེ་སྭཱ་ཧཱ།
མི་ལི་མི་ལི་སྭཱ་ཧཱ།
ཙི་ལི་ཙི་ལི་སྭཱ་ཧཱ།
ཙ་ཁི་ལི་ཙ་ཁི་ལི་སྭཱ་ཧཱ།
ཙཎྜ་ལི་མི་ཊི་ནི་སྭཱ་ཧཱ།
ཨཱུ་ར་དྷ་ཀེ་ཤི་པིངྒ་ལེ།
པིངྒ་ལཱ་ཀྵེ་ད་དྷི་མུ་ཁི་སྭཱ་ཧཱ།
ཨོྃ་ཀ་ར་ཀ་ར།
ཙ་ར་ཙ་ར།
ས་ར་ས་ར།
སི་རི་སི་རི།
སུ་རུ་སུ་རུ།
མུཉྩ་མུཉྩ།
མུཉྩཱ་པ་ཡ།
མུཉྩཱ་པ་ཡ།
པྲ་ཤ་མ་ཡ།
པྲ་ཤ་མ་ཡ།
ཡུདྡྷོཏྟ་རི་ཎ་ཕཊ།
ཙིཏྟ་ནི་ར་མ་ལ་ཀ་རི་ཕཊ།
ཨ་སུ་ར་ནིརྒྷ་ཏ་ནི་ཕཊ།
ཛ་ཡ་ཀ་རི་ཕཊ།
པྲི་ཏི་ཀ་ར་ཕཊ།
ས་ཧ་སྲ་ཤི་ར་སེ་ཕཊ།
ས་ཧ་སྲ་བྷུ་ཛེ་ཕཊ།
ས་ཧ་སྲ་ནེ་ཏྲེ་ཕཊ།
སརྦ་བིདྱཱ་དྷ་ར་དྷ་ར་ན་མ་སྐྲྀ་ཏེ་ཕཊ།
སརྦ་ཤ་ཏྲཱུྃ་ནཱ་ཤ་ནི་ཕཊ།
སརྦ་བྷ་ཡ་བི་མོ་ཀྵ་ཎི་ཕཊ།
པ་ར་ཙཀྲ་ནི་བ་ར་ཎི་ཕཊ།
པ་ར་སཻནྱ་བི་དྲ་པ་ཎི་ཕཊ།
སརྦ་ཀྲྀ་ཏྱ།
ཀརྨ་སཱུ་ད་ནི་ཕཊ།
སརྦ་བྱཱ་དྷི་པྲ་ཤ་མ་ནི་ཕཊ།
སརྦ་གྲ་ཧོཏྶཱ་ད་ནི་ཕཊ།
རཀྵ་རཀྵ་མཱྃ་སརྦ་བུདྡྷ་བོ་དྷི་སཏྭཱ་ནཱཾ།
ས་མནྟ་བི་ཏྲཱ་ཎཱྃ།
སོ་བསྟ་ཡ་ཀཱ་ནཱྃ།
ས་པ་རི་བཱ་རཱ་ཎཱྃ།
ཏེ་ཛ་སྃ་མ་མ་ཤ་རཱི་རཾ།
སརྦ་བྷ་ཡོ་བ་དྲ་བེ་བྷྱཿ།
སརྦ་ཡུདྷེ་བྷྱ།
སརྦ་གྲ་ཧེ་བྷྱཿ།
སརྦ་བྱཱ་དྷིབྷྱཿ།
སརྦ་དུ་སྐྲྀ་ཏེ་བྷྱཿ།
སརྦ་ཀྲྀ་ཏྱ་ཀ་ཁོ་རྡེ་བྷྱཿ།
སརྦ་བི་ཥེ་བྷྱཿ།
སརྦ་ཀཱ་ཡ་བཱ་ག་ཙིཏྟ་བི་རཱ་དྷེ་བྷྱ་ཤྩ།
རཀྵ་རཀྵ་མཱྃ་སྭཱ་ཧཱ།
གཙུག་གི་ནོར་བུ་ཞེས་བྱ་བའི་ཕྱིར་ཟློག་པ་ལས་ཀྱི་སྒྲིབ་པ་ཐམས་ཅད་བྱང་བར་བྱེད་པ།
ནད་ཐམས་ཅད་རབ་ཏུ་ཞི་བར་བྱེད་པ།
ཐམས་ཅད་དུ་ཞི་བར་བྱེད་པ།
བསོད་ནམས་ཐམས་ཅད་སོགས་པར་བྱེད་པ།
སངས་རྒྱས་དང་།
བྱང་ཆུབ་སེམས་དཔའ་ཐམས་ཅད་ཡང་དག་པར་སྟོན་པར་བྱེད་པ།
རྣམ་པ་ཐམས་ཅད་དུ་དཔལ་དུ་བྱེད་པ་སྟེ།
ཡི་གེར་བྲིས་པ་དང་།
སྟོན་པ་དང་།
བཀླགས་པ་དང་།
བཟུང་བས་བདག་དང་གཞན་སྲུང་བའོ།། 
དེ་བཞིན་དུ་ཁྲུས་བྱ་བ་དང་།
སྦྱིན་སྲེག་གིས་ཡམས་ཀྱི་ནད་དང་གནོད་པ་ཐམས་ཅད་རབ་ཏུ་ཞི་བར་བྱེད་པའོ།། 
འཕགས་པ་གཙུག་གི་ནོར་བུ་ཞེས་བྱ་བའི་གཟུངས་རྫོགས་སོ།།།། 
རྒྱ་གར་གྱི་མཁན་པོ་ཤཱི་ལེནྡྲ་བོ་དྷི་དང་།
ཞུ་ཆེན་གྱི་ལོཙྪ་བ་བནྡེ་ཡེ་ཤེས་སྡེས་བསྒྱུར་ཅིང་ཞུས་ཏེ་གཏན་ལ་ཕབ་པ།།
