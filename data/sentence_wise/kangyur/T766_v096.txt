༄༅༅།། རྒྱ་གར་སྐད་དུ།
མ་ཧཱ་ཡཀྵ་སེ་ན་པ་ཏི་ན་ར་ཀུ་པར་ཀ་ལྤ།
བོད་སྐད་དུ།
གནོད་སྦྱིན་གྱི་སྡེ་དཔོན་ཆེན་པོ་གར་མཁན་མཆོག་གི་བརྟག་པ།
དཀོན་མཆོག་གསུམ་ལ་ཕྱག་འཚལ་ལོ།། 
དཔལ་ཕྱག་ན་རྡོ་རྗེ་ལ་ཕྱག་འཚལ་ལོ།། 
གནོད་སྦྱིན་བདག་པོ་ཉི་མ་འབུམ་གྱི་གཟི།། 
འོད་ཟེར་དཔག་མེད་སྡང་བ་འདུལ་མཛད་པ།། 
ཐུགས་རྗེའི་བདག་ཉིད་འགྲོ་དོན་མ་ལུས་མཛད།། 
བདུད་བཞི་འཇོམས་མཛད་དེ་ལ་ཕྱག་འཚལ་ལོ།། 
འདི་སྐད་བདག་གིས་ཐོས་པ་དུས་གཅིག་ན།
བཅོམ་ལྡན་འདས་ལྕང་ལོ་ཅན་གྱི་ཕོ་བྲང་ན།
རྒྱལ་པོ་རྣམ་ཐོས་ཀྱི་བུའི་གནས་ན་བཞུགས་ཏེ།
གྲངས་མེད་ལྷ་དང་།
ཀླུ་དང་།
གནོད་སྦྱིན་དང་།
དྲི་ཟ་དང་།
ལྷ་མ་ཡིན་དང་།
ནམ་མཁའ་ལྡིང་དང་།
མི་འམ་ཅི་དང་།
ལྟོ་འཕྱེ་ཆེན་པོ་དང་།
བརྒྱ་བྱིན་དང་།
ཚངས་པ་དང་།
འཇིག་རྟེན་སྐྱོང་བ་དང་།
མཐུ་བོ་ཆེ་དང་།
ལྷ་ཆེན་པོ་དང་།
ནོར་བུ་བཟང་པོ་དང་།
གང་བ་བཟང་པོ་དང་།
སྟོབས་ཀྱི་ལྷ་དང་།
སྟོབས་ཆེན་པོའི་སྟོབས་དང་།
དགའ་བའི་དབང་པོ་དང་།
ནག་པོ་ཆེན་པོ་དང་།
བེ་ཤྭ་ར་དང་།
མ་མོའི་ཚོགས་དང་།
གསང་བ་ལ་གནས་པ་དང་།
གྲུ་བཞིའི་རིན་གནས་པ་དང་།
འབོད་སྒྲོགས་དང་།
རྣམ་པར་འབོད་སྒྲོགས་དང་།
རྣམ་པར་འཇིགས་བྱེད་དང་།
རིན་ཆེན་གསང་བ་དང་།
རབ་གནས་གསང་བ་དང་།
མཐའ་ཡས་གསང་བ་དང་།
རབ་མཆོག་མཆེ་བ་དང་།
མཆེ་བ་འཁྱིལ་བ་དང་།
མཆེ་བ་རྣོ་བ་དང་།
རྔ་མོའི་རྐང་པ་ཅན་དང་།
བ་ལང་གི་མགོ་བོ་ཅན་དང་།
རྒྱལ་བའི་དྲང་སྲོང་དང་།
ཨ་ད་བ་ཀ་དང་།
རབ་ཏུ་འཇོམས་པ་དང་།
འོད་བྱེད་དང་།
རབ་ཏུ་གཟི་བརྗིད་ལྡན་པ་དང་།
ཤིན་ཏུ་འོད་དང་།
ཡང་དག་ཤེས་དང་།
མིག་བཟང་དང་།
རྟོག་འདོད་དང་།
གསེར་གྱི་བ་སྤུ་ཅན་དང་།
གསེར་གྱི་སྐྲ་ཅན་དང་།
རྣམ་པར་འཁྱིལ་བ་དང་།
རྣམ་པར་རྒྱལ་བ་དང་།
འབར་བར་སྨྲ་བ་དང་།
མིའི་ཐོད་པ་ཅན་དང་།
རབ་ཏུ་གནས་པ་དང་།
དབུང་བཟང་དང་།
པན་ཙི་ཀ་དང་།
མེ་ཏོག་མཆེ་བ་ཅན་དང་།
གཙུག་ན་མེ་ཏོག་དང་།
གཙུག་ན་ནོར་བུ་དང་།
ནོར་གྱི་བདག་པོ་དང་།
རབ་ཏུ་གསང་བ་དང་།
རབ་ཏུ་ལྡན་པ་དང་།
ཤུགས་དྲག་པོའི་ལུས་དང་།
ཉི་མའི་གཟི་བརྗིད་དང་།
ཉི་མའི་འོད་དང་།
དགའ་བའི་ཉི་མ་དང་།
མཆེ་བ་གཙིགས་པ་དང་།
འབར་བའི་ཕྲེང་བ་དང་།
འབར་བའི་འོད་དང་།
དཔའ་བའི་འོད་དང་།
འཇིགས་བྱེད་འོད་དང་།
ཀུན་དུ་གནས་པ་དང་།
དེ་དག་ལ་སོགས་པའི་གནོད་སྦྱིན་གྱི་སྡེ་དཔོན་མཐུ་ཆེན་པོ་རྫུ་འཕྲུལ་ཆེན་པོ་གྲངས་མེད་པ་བརྒྱ་སྟོང་གིས་བསྐོར་ཏེ།
བཅོམ་ལྡན་འདས་ཀྱི་སྤྱན་སྔར་ལྷགས་ནས་འཁོད་དོ།། 
རྡོ་རྗེ་སྙིང་པོ་ལ་སོགས་པའི་བྱང་ཆུབ་སེམས་དཔའི་འཁོར་མང་པོ་ཡང་ལྷགས་ནས་འཁོད་དོ།། 
གནས་བརྟན་ཆེན་པོ་ཤཱ་རིའི་བུ་ལ་སོགས་པ་ཉན་ཐོས་ཀྱི་ཚོགས་ཆེན་པོ་དང་།
རིགས་འཛིན་ཆེན་པོའི་འཁོར་འཚོགས་པ་ཉེ་བར་ལྷགས་སོ།། 
དྲང་སྲོང་མངོན་པར་ཤེས་པ་ལྔ་དང་ལྡན་པ་གྲངས་མེད་པ་ལྷགས་སོ།། 
ལག་ན་རྡོ་རྗེ་གནོད་སྦྱིན་གྱི་དབང་པོ་ཡང་འཁོར་མང་པོས་བསྐོར་ཏེ་ལྷགས་སོ།། 
ངལ་བསོ་བའི་བུ་གར་མཁན་མཆོག་ལག་ན་རྡོ་རྗེ་གནོད་སྦྱིན་གྱི་དབང་པོ་དེ་མཐུ་བོ་ཆེའི་ཆ་ལུགས་འཛིན་ཏེ།
ཆ་ལུགས་བཟང་པོ།
ཞལ་བཟང་པོ།
སྐུ་བཟང་པོ།
ཕྱག་བཟང་པོ།
ནོར་བུ་རྣམ་པ་སྣ་ཚོགས་འཁྱིལ་བ་འཆང་བ་དང་།
དབུ་བཟང་པོ་དང་།
སྤྱན་བཟང་པོ་སྣ་ཚོགས་པའི་མེ་ཏོག་གིས་མཉམ་པར་བརྒྱན་པའི་སྐུ་ཉི་མ་དང་ཟླ་བ་ལས་ལྷག་པའི་གཟི་བརྗིད་འཆང་བ།
རྒྱན་སྣ་ཚོགས་ཀྱིས་རྣམ་པར་བརྒྱན་པའི་སྐུ།
དབང་པོ་དང་།
ཉེ་དགའ་བོ་ཀླུའི་རྒྱལ་པོས་སེ་རལ་དུ་བྱས་པ།
ཏཀྵ་ཀ་ཀླུའི་རྒྱལ་པོས་རྐེད་ཆིངས་སུ་བཅིངས་པ།
གཟུགས་བརྙན་སྣ་ཚོགས་དང་།
མཚོན་ཆ་སྣ་ཚོགས་འཛིན་པ།
ཟླ་བ་དང་།
ཉི་མ་འཛིན་ཅིང་ཀུན་དུ་འབར་བའི་སྐུ།
སྣང་བར་བྱེད་ཅིང་ཞལ་རབ་ཏུ་བཞད་ནས་བཅོམ་ལྡན་འདས་ཀྱི་སྤྱན་སྔར་སྙེམས་པའི་ཡིད་ཀྱིས་འདུག་གོ།། 
དེ་ནས་རྒྱལ་པོ་ཆེན་པོ་རྣམ་ཐོས་ཀྱི་བུ་སྟན་ལས་ལངས་ཏེ།
བཅོམ་ལྡན་འདས་གང་ན་བ་དེར་འོངས་ཏེ།
བཅོམ་ལྡན་འདས་ལ་རིན་པོ་ཆེ་སྣ་ཚོགས་པའི་ངོ་བོ་ཉིད་ཀྱིས་མཆོད་པ་བྱེད་པ་ནི་ཐང་ལས་སྐྱེས་པ་དང་།
ཆུ་ལས་སྐྱེས་པའི་མེ་ཏོག་སྣ་ཚོགས་པད་མོ་དང་།
ཀུ་མུད་དང་།
བུཎྜ་རཱི་ཀ་དང་།
ཨུཏྤ་ལ་མཐིང་ག་དང་།
སོའུ་གན་ཏི་དང་།
བར་ཤི་ཀ་དང་།། 
ཙམ་པ་ཀ་དང་།། 
མ་ན་དཱ་ར་བ་དང་།
མན་དཱ་ར་བ་ལ་སོགས་པའི་མེ་ཏོག་ཐོགས་ནས་བཅོམ་ལྡན་འདས་ལ་མཆོད་དེ།
བརྒྱ་ཕྲག་སྟོང་དུ་བསྐོར་བ་བྱས་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ།། 
བཅོམ་ལྡན་འདས་གནོད་སྦྱིན་གྲངས་མེད་པའི་འཁོར་ཆེན་པོ་འདུས་པར་གྱུར་ཏོ།། 
ཤ་ཆེན་པོ་ཟ་བ་དང་།
མིའི་ལུས་ཟ་བའི་གནོད་སྦྱིན་དང་།
འབར་བ་དང་།
སྣ་ཚོགས་ཀྱི་གཟུགས་འཛིན་པ་མང་པོ་འདུས་ཏེ།
ལྷ་དང་།
ཀླུ་དང་།
གནོད་སྦྱིན་དང་།
འབར་བ་དང་།
ལྷ་མ་ཡིན་དང་།
ནམ་མཁའ་ལྡིང་དང་།
མིའམ་ཅི་དང་།
ལྟོ་འཕྱེ་ཆེན་པོ་དང་།
མི་དང་།
མི་མ་ཡིན་པ་སྣ་ཚོགས་པ་འདུས་པར་གྱུར་ཏོ།། 
བཅོམ་ལྡན་འདས་རིགས་འཛིན་ཆེན་པོའི་འཁོར་དང་།
དྲང་སྲོང་ཆེན་པོའི་ཚོགས་ཀྱི་འཁོར་དེ་དག་ཀྱང་འདུས་པར་གྱུར།
བྱང་ཆུབ་སེམས་དཔའི་ཚོགས་མང་པོ་ཡང་ལྷགས་ཏེ།
ཐོག་མའི་ངོ་མཚར་བརྗིད་པར་མཐོང་ངོ།། 
བཅོམ་ལྡན་འདས་གང་རིག་པ་བཤད་པར་དགོངས་པ་དེ་བཅོམ་ལྡན་འདས་ཀྱིས་བཤད་དུ་གསོལ།
བདེ་བར་གཤེགས་པ་དུས་འདིའི་ཚེ་བཤད་དུ་གསོལ།
དེ་ནས་བཅོམ་ལྡན་འདས་ཀྱིས་ངལ་བསོ་པོའི་རྒྱལ་པོ་ཆེན་པོ་ལ་དབུགས་ཕྱུང་ནས་གནོད་སྦྱིན་འདུལ་བ་ཀུན་དུ་འབར་བའི་འོད་ཟེར་ཆེན་པོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ།། 
བཅོམ་ལྡན་འདས་ཀྱིས་ཏིང་ངེ་འཛིན་ལ་སྙོམས་པར་ཞུགས་མ་ཐག་ཏུ་བཅོམ་ལྡན་འདས་ཀྱི་སྐུ་ལས་འོད་ཟེར་སྣ་ཚོགས་བྱུང་སྟེ།
གང་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འོད་ཟེར་གྱིས་སྣང་བར་བྱས་ནས།
འདུས་པའི་གནོད་སྦྱིན་དང་།
འབར་བ་དང་།
འབྱུང་པོ་དང་།
ཡི་དགས་དང་།
ཤ་ཟ་དང་།
གཟའ་དང་།
བརྗེད་བྱེད་ཐམས་ཅད་ལ་བསྐུལ་ནས་གདུག་པའི་ཀླུ་དང་ཀླུ་ཐམས་ཅད་ལ་བསྐུལ་ནས་སླར་འོངས་ཏེ།
བཅོམ་ལྡན་འདས་ཀྱི་སྐུ་ལ་ལན་གསུམ་བསྐོར་བ་བྱས་ཏེ།
བཅོམ་ལྡན་འདས་ཀྱི་སྤྱི་གཙུག་ཏུ་ཞུགས་པ་དང་།
བཅོམ་ལྡན་འདས་བཞད་དེ།
བཞད་པ་དེས་འོད་ཟེར་སྣ་བདུན་ཞལ་གྱི་སྒོ་ནས་བྱུང་སྟེ།
རྣམ་ཐོས་ཀྱི་བུའི་སྲས་གར་མཁན་མཆོག་གི་སྤྱི་པོར་ཞུགས་སོ།། 
བཅོམ་ལྡན་འདས་ཀྱི་འོད་དེ་དེར་ཞུགས་མ་ཐག་ཏུ་གར་མཁན་མཆོག་གནོད་སྦྱིན་གྱི་དབང་པོ་རང་གི་གཟུགས་སྣང་བར་གྱུར་ཏེ།
གནོད་སྦྱིན་རབ་ཏུ་འཇོམས་པར་བྱེད་པ།
འཇིགས་པར་བྱེད་པའི་གད་མོ་ཆེར་སྟོང་པའི་སྐུ།
འཇིགས་པར་བྱེད་པའི་སྒྲ་འབྱིན་པ།
སྐུ་ཆེན་པོ་ཕྱག་སྟོང་པའི་རི་རབ་ལྟར་གནས་པའི་སྐུ།
ས་རབ་ཏུ་གཡོ་ཞིང་སྟོབས་ཆེན་པོ་རྣམ་པར་གནོན་པ།
མཚོན་ཆ་སྣ་ཚོགས་འཛིན་ཅིང་འཇིགས་པར་བྱེད་པའི་སྒྲ་འབྱིན་པ།
མིའི་ཐོད་པའི་ཕྲེང་བ་བཅིངས་ལ།
མི་མགོ་ཁྲག་གིས་བཀང་བ་འཛིན་པའི་ཕྱག།
སྟག་ལྤགས་ཀྱི་སྟོད་གཡོགས་བྱས་པ།
སེངྒེའི་འགྲོས་ལྟར་གྲགས་པ་དེ་བཅོམ་ལྡན་འདས་གང་ན་བ་དེར་ཉེ་བར་འོངས་ནས།
བཅོམ་ལྡན་འདས་ལ་ལན་གསུམ་བསྐོར་བ་བྱས་ཏེ་འདི་སྐད་ཅེས་གསོལ་ཏོ།། 
བཅོམ་ལྡན་འདས་བདག་གི་སྙིང་པོ་མཆིས་ཏེ།
ལྷ་མ་ཡིན་ཀྱི་ཚོགས་ཐམས་ཅད་རབ་ཏུ་གཞོམ་པ་དང་།
ལྷ་དང་།
ཀླུ་དང་།
གནོད་སྦྱིན་རྣམས་ཉེ་བར་དགུག་པ་དང་།
ཀླུ་རྣམས་རབ་ཏུ་གཞོམ་པ་དང་།
གནོད་སྦྱིན་དང་།
འབྱུང་པོ་དང་།
ཤ་ཟ་དང་།
གཟའ་ཐམས་ཅད་རབ་ཏུ་འཇོམས་པར་བྱེད་པ་དང་།
ཚངས་པ་དང་།
དབང་པོ་དང་།
མཐུ་བོ་ཆེས་ཕྱག་བྱས་པ།
རིག་འཛིན་ཐམས་ཅད་ཀྱི་སྒྲུབ་པ་བརྗོད་པ་ཙམ་གྱིས་འགྲུབ་པ་སྟེ།
དེ་བཅོམ་ལྡན་འདས་བདག་གིས་འཁོར་ཆེན་པོ་ལྷགས་པའི་མདུན་དུ་རབ་ཏུ་བརྗོད་པར་འཚལ་ན།
རིག་འཛིན་ཐམས་ཅད་གྲུབ་པ་དང་།
སེམས་ཅན་ཐམས་ཅད་ཀྱི་རེ་བ་ཡོངས་སུ་རྫོགས་པའི་ཕྱིར་ཀུན་དུ་བརྗོད་པ་ཙམ་གྱིས་འགྲུབ་པར་འགྱུར་ཞིང་།
ལན་ཅིག་དྲན་པ་ཙམ་གྱིས་ཀྱང་རིག་པ་ཐམས་ཅད་ཀྱི་དངོས་གྲུབ་རབ་ཏུ་འབྱིན་པར་བྱེད་ཅིང་དཀྱིལ་འཁོར་ཐམས་ཅད་ཀྱི་རྗེས་སུ་ཞུགས་ནས་དམ་ཚིག་ཤེས་པར་འགྱུར་བ་ནི་འདི་ལྟ་སྟེ།། 
དེ་བཞིན་གཤེགས་པའི་རིགས་དང་།། 
ནོར་བུའི་རིགས་དང་།
ཕན་གླང་གི་རིགས་དང་།
པདྨའི་རིགས་དང་།
རྡོ་རྗེའི་རིགས་དང་།
དཀྱིལ་འཁོར་ཆེན་པོའི་དངོས་གྲུབ་སྟེར་བ།
དམ་ཚིག་དང་།
དཀྱིལ་འཁོར་ཐམས་ཅད་ཀྱི་ཕྱག་རྒྱས་ཐམས་ཅད་འཇུག་པར་བྱེད་པ།
གཟུངས་ཆེན་པོའི་སྔགས་ཀྱི་ལེའུ་རྗེས་སུ་སྟེར་བ།
བཅོམ་ལྡན་འདས་ཆུང་ངུ་ན་ལན་ཅིག་རྗེས་སུ་དྲན་པས་ཀྱང་།
དངོས་གྲུབ་ཐམས་ཅད་རྗེས་སུ་སྟེར་བར་འགྱུར་ཏེ།
བཅོམ་ལྡན་འདས་ཀྱི་རིགས་ཐམས་ཅད་ཀྱི་སྤྱི་བོར་དབང་བསྐུར་དུ་གསོལ།
བཅོམ་ལྡན་འདས་བདག་ལ་བརྩེ་བར་དགོངས་ཏེ།
ཕྱག་རྒྱ་ཆེན་པོའི་དཀྱིལ་འཁོར་དང་ལེའུ་དང་སྔགས་ཀྱི་དངོས་གྲུབ་རྗེས་སུ་སྩལ་དུ་གསོལ།
དེ་ནས་བཅོམ་ལྡན་འདས་ཤཱཀྱ་ཐུབ་པ་དེ་བཞིན་གཤེགས་པས་གར་མཁན་མཆོག་གནོད་སྦྱིན་གྱི་སྡེའི་བདག་པོ་ལ་འདི་སྐད་ཅེས་བཀའ་སྩལ་ཏོ།། 
རིགས་ཐམས་ཅད་ཀྱི་སྤྱིའི་དཀྱིལ་འཁོར་དང་།
ཕྱག་རྒྱ་དང་།
གཟུངས་སྔགས་གྲུབ་པར་ངས་བྱིན་གྱིས་བརླབས་ཀྱིས།
རིག་འཛིན་ཐམས་ཅད་ཀྱི་དངོས་གྲུབ་ཐོབ་པར་བྱ་བའི་ཕྱིར་གནོད་སྦྱིན་གྱི་བདག་པོ་སྒྲོགས་ཤིག།
དེ་ནས་གར་མཁན་མཆོག་གནོད་སྦྱིན་གྱི་སྡེ་དཔོན་གྱིས།
བཅོམ་ལྡན་འདས་གང་ན་བ་དེར་ཉེ་བར་སོང་ནས།
བཅོམ་ལྡན་འདས་ལ་ལན་གསུམ་བསྐོར་བ་བྱས་ནས་སྤྱན་སྔར་འདུག་སྟེ།
གསང་སྔགས་ཀྱི་ཚིག་འདི་སྨྲས་སོ།། 
ཨཱཪྻ་ན་རྟ་ཀུ་པེ་ར།
མཱུ་ལ་མནྟྲ།
ཨོཾ་ཨཱ་ཐཱ་ཏོ་ཛྭ་ལི་ཏ།
ཧཱུ་ཏ་བྷ་ཧོ་ཏ་ཏ་བྷ།
ཀ་ན་ཀ་མ་ཎི།
ཤཱི་ལ་ཏོ་པ་ཧ་ས་ཀཱ།
མ་ཎི་པྲ་ལམྦ་ཧ་ར་ཨརྡྷ་ཧ་རི།
ཙིཏྟ་ཧ་རི་ཏཱ་ལ་ཙྪནྡ་ན་ཨ་ག་རུ།
དུ་རུ་སྐ།
ས་ཀྲྀ་ཏ་སནྣ་དྷྱ་ཤ་རཱི་རཾ།
མ་ཧཱ་མེ་རུ་མཾ་དཱ་ར་དྷ་ར།
ཝ་ར་གམ་བྷཱ་ར་དྷི་རདྷྱཻ་ཪྻ།
ཨ་སུ་རཱ་ག་ཎ།
ནི་ཡུན་དམན་དྷ་ར་ད་ཤ་དྷ་ར་ཎི།
དྷ་ར་ག་མྦྷཱི་ར།
དྷི་ར།
ཕི་ར་ཕི་ར།
མ་ཕི་ར་མ་ཕི་ར།
ཨ་སུ་ར་ག་ཎ་ནི།
སུ་དྷ་ན་མར་དྷ་ནཾ།
ཏཛྫ་ནི།
བི་ཡུ་མིག།
ཨང་གར་ཨ་ཏི་ག་ཏི་ར་ཎ།
བྲ་བྷཱ་ཨ་ནུ་ར་ཙི་ཏི།
མཎྜ་ལ་ན།
ཀ་བཱ་ལ་མཱ་ལ།
ཨ་བྷ་བ་དྷྭ་ཛཱ་ཏི།
ཧ་ས་ཀུ་ལན།
ནི་རྨ་ལཾ།
སཾ་བུ་ལཾ།
སཱ་ག་ར་སུ་མཻ་རུ་བར་བ་ཏ།
ཏ་རི་ཏ་རདྷ་ས་ཤི་ཁ་རདྷཱ་ཏུ་ཤེ་ལ་པ་ཏ།
ན་ག་རཾ།
ཨ་མོ་གྷ་ད་ཤ་ཨཱ་དི་ཏྱ།
མཎྜལ་ན།
ཤ་ཤི་ཀི་ར་ན་མོ་ཝི་དྷ་རཾ།
ཙ་ལ་ཙི་མ་ལ།
ས་ག་ལ།། 
ཛྱོ་ན་ཀྲི་ཏ།
ཨ་བ་བྷཱ་སཾ་ཀུ་ལཾ།
པྲ་མ་ཐ་ནཾ།
ཨ་སུ་ར་བྷ་བ་ན།
ཀུ་ལ་ནཱ་ཤ་ནཾ།
བྲ་ཧྨེནྡྲ།
རུ་དྲན་མ་ཀྲི་ཏཾ།
ནཱཾ་ཏི་ཏྲཾ།
བཱུ་ཛི་ཏཾ།
སརྦ་པིདྱཱ་དྷ་ར་ན་མ་སྐྲྀ་ཏཾ།
ཤི་ར་བི་སིདྡྷ་ཡ་ཤ།
གན་དྷ་ར་བ་སུ་ཙི་ཏཾ།
མ་ཧཱ་མེ་རུ་མཎྜལ་ན།
ཀུཎྜ་ལ་དྷརྨ།
ཝ་ར་ཡད་མྱོས་ས་བི་དྭ་དྷརྨ།
བྷུཉྫ་ཀ་ཏ་ཀྵ་ཀ་པཱ་སུ་ཀི།
སཱ་གར།
ནཾ་ཊོ་པ་ན་ཏ།
ག་ལ་ཀ་བྷོ་ལ་མེ་ཁ་ལ་ལཾ་ཀྲྀ་ཏ།
ག་ཏི་དྱོད་ཧྲྀ་ད་ཀ་པཱ་ལ་མཱ་ལཾ།
ཨ་ལཾ་ཀྲྀ་ཏ།
ཤ་རཱི་ར།
ཤྲཱི་ར་པྲ་ཛྭ་ལི་ཏ་མོ་ར་ཏ་རཾ།
ཨཱ་ཡུར་བྷ་པ་ན་བེ་ག་ཛ།
བ་ཀ་ཙ་ཏུ་རངྒ་ཙཀྲ་ཙ་ར་ཎཾ།
ཨ་པྲ་མེ་ཡ་བ་ར།
བཛྲ་མུ་སིད་དྷི་ཁད་ཏ་ཀ་ཏོ་མཱ་ར་ཡ།
པ་ར་ཤུ་པཱ་ཤ་ཙཀྲ།
ཨ་སི་ཏྲི་ཤཱུ་ལ།
མུད་ག་ར།
བྲ་ཧ་ར་ཎན།
མ་ར་ཀུ་བར་རཾ།
ཝ་ར་ཀུ་པ་རཾ།
སུ་རེ་དྲན།
སུ་བེ་ཤམ།
སུ་བཱ་ཀ་ཏྲ་ཀྲཾ།
སུ་གུ་ཧྱ་ཀྲཾ།
སིད་སེ་ནས་ནི།
ན་ར་ཀུ་པ་ར།
པ་རཾ་ཏ་ཡིཥྱཱ་མི།
ཨེ་ཧྱེ་ཧི་བྷ་ག་བན།
ན་ར་ཀུ་པར།
ཀུ་པ་ར།
ཧ་ས་ཧ་ས།
ཏུ་རུ་ཏུ་རུ།
ཙི་ཏི་ཙི་ཏི།
བི་ཙ་ཏི་བི་ཙ་ཏི།
བཛྲ་བཛྲ།
ཙ་བཛྲ་བཛྲ།
ཧ་ར་ཧ་ར།
ཧུ་རུ་ཧུ་རུ།
ཧ་ན་ཧ་ན།
བི་དྷཾ་ས་ཡ།
བི་དྲ་བ་ཡ།
ཨུ་ཏ་སཱ་ད་ཡ།
ཨུ་པར་ཡ།
ཨུ་པར་ཡ།
ན་ར་ཀུ་པ་ར།
ཝ་ར་ཀུ་པ་ར།
ཤུ་པ་ཀུ་པ་ར།
ཡཀྵ་ཀུ་པར།
གྷུ་ཧ་ཀུ་པར།
མ་དྷ་མ་དྷ།
གཛྫ་གཛྫ།
ཏ་ཛྫ་ཏཛྫ།
ན་རྪ་ནརྪ།
ཧ་རི་ཧ་རི།
ཧ་རི་ལོ་ཙ་ནི།
ནཱི་ལ་ལོ་ཙ་ན།
ཏཱི་བྱ་ལོ་ཙྪ་ན།
སུ་ཝ་ར་ཎ་ལོ་ཙ་ན།
མེ་གྷ་གྷོ་ཥོ་ད་བྷ་བ།
ཧ་ལ་ཧ་ལ།
ཤཔྡ་གཎ།
ཀཱ་ནཱ་བ་ཡ།
ཧེ་ཧེ་ཧེ་ཧེ།
ན་ར་ཀ་ཀུ་པར།
ཧེ་ན་ར་ཀུ་པར་ཀུ་པར།
ཝ་ར་ཀུ་པར།
ཨཱ་བི་ཤ་ཨཱ་པི་ཤ།
སུ་ཀུ་བ་ར་ཀུ་པར།
ཝ་ཀུ་བར།
ཙ་ལ་ཙ་ལ།
མོ་ལི་དྷ་ཙ་ལ་ཡ་ཝརྫ།
ལ་གུ་ལ་གུ།
ཀུ་རུ་ཀུ་རུ།
ཨ་དྭ་ཏྭ་ད་ཤ་ཀུ་ལཾ།
ཀུ་ལ་ཀུ་ལ།
ཀི་ལ་ཀི་ལ།
ཧུ་ལུ་ཧུ་ལུ།
མུཉྩ་མུཉྩ།
ཤཔྡ་ཀཱུ་ལཾ།
ནར་མུངྒ་ར།
ཀུ་པར།
བར་བར་བར།
བཛྲ་དྷ་ར།
པདྨ་དྷ་ར།
མུ་ས་ལ་དྷ་ར།
ཙཀྲ་དྷ་ར།
ལངྒ་དྷ་ར།
བར་ཤཱུ་དྷ་ར།
ཨ་ཡོ་མུ་ས་ལ།
ཏྲཱ་ས་ན་ཀ་ར།
དྷ་ར་དྷ་ར།
དྷ་ར་ཎི།
དྷ་ར་ཙནྡྲ།
སཱུརྱ་མཱ་ལ་དྷ་ར།
ན་ཀྴ་ཏ།
ན་ཀྵ་ཏྲ་གྲ་ཧ་མཎྜ་ལ་དྲ་ཧ་ཤ་ཨ་བྱིད་ཏ་ཛྭ་ལ་ཏེ།
ཛྭ་ཀ་ར།
ས་གྷ་རས་ར་བི་ཤོ་ཤན་ཀ་ར་མད་ས་མད་ཀ་ར།
ཤི་ཤུ་མར་ཁི་ཏ་བཱ་ཤ་དྷ་ར།
ཨ་སུ་ར་ག་ཎ་ནཱན།
མར་ད་ན་ཀ་ར།
ཁུམ་བན་དྷ་ར་ཡཀྵ་ར་ཀྵ་ས།
ཧྲྀ་ད་ཡོས་མཱ་ད་ན་ཁ་ར་མ།
སྟཾ་བྷ་ག་ཝན།
ན་ར་ཀུ་པ་ར།
ཝ་ར་ཀུ་པ་ར།
ན་རྪ་ན་རྪ།
ཧ་ར་ཧ་རི།
ཧཱ་རི།
ཧཱ་རི་ལོ་ཙ་ནཱ་སྭཱ་ཧཱ།
གར་མཁན་མཆོག་གི་རིག་པ་དང་པོ་འདི་ལས་སྟོང་བྱེད་དོ།། 
སྤྲིན་བསྐྲད་པ་ལ་མཚོན་ཆའམ།
ཀ་ར་བཱི་རའི་ལྕུག་མའམ།
བལ་པོ་སེའུའི་ལྕུག་མ་འམ།
ཐལ་བས་བྱའོ།། 
རྨ་བྱའི་ལྕུག་མས་བྱ་བ་པའི་ནང་དུ་སྤྲིན་བྱ་བ་པ་ལྟར་བྱ་བས་ཏེ།
ཆར་དབབ་པའི་དུས་ན།
པོག་གིས་བདུགས་ན་ཆར་པ་འཕོ་བར་འགྱུར་རོ།། 
ལན་ཅིག་བཟླས་པས་འབྱུང་པོ་དང་།
གནོད་སྦྱིན་དང་།
གཟའ་དང་།
འབར་བ་དང་།
གདོན་ལ་གདབ་པ་ནི་གུ་གུལ་གྱི་དུད་པས་ལན་ཅིག་བཟླས་པས་འབབ་པར་འགྱུར།
ཐམས་ཅད་སྟོན་ཅིང་གང་དྲིས་པ་དེ་སྨྲ་བར་འགྱུར་རོ།། 
གུ་གུལ་ལ་ལན་ཅིག་བཟླས་ཏེ་བདུག་པས་འགུལ་བར་འགྱུར།
ལྷ་དང་།
ཀླུ་དང་།
གནོད་སྦྱིན་དང་།
འབར་བ་དང་།
ལྷ་མ་ཡིན་དང་།
ནམ་མཁའ་ལྡིང་དང་།
མིའམ་ཅི་དང་།
ལྟོ་འཕྱེ་ཆེན་པོ་དང་།
འབར་བ་མོ་དང་།
ཤ་ཟ་མོ་ལ་སོགས་པ་ལ་གུ་གུལ་ལ་ལན་ཅིག་བཟླས་ཏེ།
བདུག་པས་ཐམས་ཅད་འགུགས་ཤིང་སྨྲ་བར་འགྱུར་རོ།། 
ལྷག་ཆད་སྟོན་པར་བྱེད་དོ།། 
གུ་གུལ་ལ་ལན་ཅིག་བཟླས་ཏེ་བདུགས་ན་ཡུལ་ནས་སྐྲོད་པར་འགྱུར།
མར་དང་ཡུངས་ཀར་གྱིས་ཁ་ཟས་བཅོས་པ་རྣམས་གར་འདོད་པ་དེར་འཕོ།། 
ཁུར་མཁན་གྱི་ཁང་པར་སྔགས་རྗེས་སུ་དྲན་པར་བྱས་ཏེ།
གུ་གུལ་གྱིས་བདུགས་ན་ཁུར་བ་ཐམས་ཅད་གང་འདོད་པ་དེར་འཕོ་བར་འགྱུར་རོ།། 
རིམས་ནད་ཐམས་ཅད་གཞིག་པ་དང་།
བདག་སྲུང་བ་ལ་ཡུངས་ཀར་དང་།
ཐལ་བ་དང་།
བའི་ཆུ་ལ་ལན་ཅིག་བསྔགས་ནས་གུ་གུལ་གྱིས་བདུགས་ཏེ།
སྲུང་བའི་སྐུད་པ་མགུལ་བར་བཅིངས་ན་འཇིགས་པ་དང་།
ནད་ཐམས་ཅད་སེལ་བར་འགྱུར་རོ།། 
རིམས་ནད་གཞན་ལ་གཏོང་བར་འདོད་ན་གུ་གུལ་ལ་ལན་ཅིག་བཟླས་ཏེ་བདུགས་ན་དེ་མ་ཐག་ཏུ་འགྲོ་བ་སྟོང་ཡང་རིམས་ཀྱིས་བཏབ་པར་འགྱུར་རོ།། 
དེ་ཉིད་ཀྱིས་སོས་པར་འགྱུར་རོ།། 
ཞག་བཞི་པའི་རིམས་གཏོང་བར་འདོད་ན།
བ་ལང་གི་ཤ་དང་གུ་གུལ་གཅིག་ཏུ་བསྲེས་ལ་ཞག་བདུན་བཟླས་ཏེ།
ལན་བདུན་བསྲེགས་ན།
གང་གི་མིང་བཟུང་བ་དེ་རིམས་ཀྱིས་བཏབ་པར་འགྱུར་རོ།། 
གུ་གུལ་ལ་ལན་བདུན་བཟླས་ཏེ།
བསྲེགས་ན་སླར་སོས་པར་འགྱུར་རོ།། 
གུ་གུལ་ལ་ལན་བདུན་བཟླས་ཏེ།
གང་གི་མིང་དང་བཅས་པ་མེར་བཅུག་ན།
གང་དང་གང་གི་མིང་བཟུང་བ་གཟའ་ཡིས་གཟུང་བར་འགྱུར་རོ།། 
ཐལ་བས་ཐིག་ལེ་བྱས་ཏེ་སྤྱི་གཙུག་བྱས་པ་བཅིངས་ཏེ་བཟླས་ན་གྲོལ་བར་འགྱུར་རོ།། 
རིམས་ནད་ཐམས་ཅད་ཞི་བར་འདོད་ན་སྐུད་པ་ནག་པོའམ་འཇིག་མ་ལ་ལན་ཅིག་བཟླས་པས་ཞིའོ།། 
གང་ཅུང་ཟད་བྱ་བ་ཐམས་ཅད་ལ་གུ་གུལ་ལ་ལན་ཅིག་བཟླས་པས་བྱེད་པར་འགྱུར་རོ།། 
གར་མཁན་མཆོག་གི་བརྟག་པ་ལས་ལས་མང་པོའི་ལེའུ་སྟེ་དང་པོའོ།།།། 
ན་མོ་རཏྣ་ཏྲ་ཡཱ་ཡ།
ན་མོ་བཻ་ཤྲ་མ་ཎ་སྱ།
མ་ཧཱ་རཱ་ཛ་སྱ།
ན་ར་ཀུ་པར་སྱ།
གུ་ཧྱ་ཀཱནྟ་པ་ཏི།། 
མཱ་བརྟ་ཡིཥྱཱ་མི།
ཨ་ནུ་རཱུ་བ་སུ་རཱུ་པ།
ན་ར་ཀུ་པར་ཙནྡྲ།
ཁན་ན་ཙ་ཀ་ན།
ཧེ་མ་ཧཱ་ས་ཀ་ན།
ན་ར་ཀུ་པ་རཾ།
ཧེ་མ་ཀ་ན།
ཀུ་ཧ་ཀ་ན།
ཙ་ལ་ཙ་ལ།
པ་ཙ་པ་ཙ།
ཕུ་ལུ་ཕུ་ལུ།
ཀུ་པར་སྭཱ་ཧཱ།
གཅིག་ཏུ་དཔའ་བ་འབར་བ་རྣམས་འདུལ་ཞིང་ལས་ཐམས་ཅད་གདོན་མི་ཟ་བར་བྱེད་པ།
དངོས་གྲུབ་ཀྱི་ལས་ཐམས་ཅད་དང་།
བླ་ན་མེད་པའི་དགོས་པ་ཐམས་ཅད་བརྗོད་པ་ཙམ་གྱིས་འགྲུབ་པར་འགྱུར་རོ།། 
བསྐྲད་པར་བྱ་བར་འདོད་ན་སེང་ལྡེང་གི་ཕུར་བུ་སོར་བརྒྱད་པའི་ཚད་དུ་བྱས་ཏེ།
ལན་ཅིག་ཡོངས་སུ་བཟླས་ནས་གང་གི་སྒོར་བཏབ་པ་དེ་དེ་མ་ཐག་ཏུ་སྐྲོད་པར་འགྱུར་རོ།། 
ཕུར་པ་ཕྱུང་ན་གྲོལ་བར་འགྱུར་རོ།། 
ཡུངས་ཀར་ལ་ལན་ཉི་ཤུ་རྩ་གཅིག་ཡོངས་སུ་བཟླས་ཏེ།
དགྲ་བོའི་ཁྱིམ་དུ་གཏོར་ན་དེ་མ་ཐག་ཏུ་འཁྱམ་པར་འགྱུར་རོ།། 
གུ་གུལ་ལ་ལན་ཉི་ཤུ་རྩ་གཅིག་བཟླས་ཏེ་བདུགས་ན་གྲོལ་བར་འགྱུར་རོ།། 
འཁྱམ་པར་བྱ་བར་འདོད་ན་མི་རུས་ལས་ཕུར་བ་སོར་བརྒྱད་པའི་ཚད་དུ་བྱས་ཏེ།
ལན་ཅིག་ཡོངས་སུ་བཟླས་ནས་གུ་གུལ་གྱིས་བདུགས་ཏེ་སྒོ་དྲུང་དུ་བཏབ་ན་ཞག་གསུམ་གྱིས་ཐམས་ཅད་དང་བཅས་ཏེ་འཁྱམ་པར་འགྱུར་རོ།། 
ཐོབ་བྱས་ནས་ལན་ཅིག་ཡོངས་སུ་བཟླས་ནས་གང་གི་མིང་བཟུང་སྟེ་ས་འོག་ཏུ་ཐོ་བས་བརྡེགས་ན་དེའི་ལུས་དུམ་བུ་དུམ་བུར་ཞིག་པར་འགྱུར་རོ།། 
ཕྱུང་ན་ཐར་རོ།། 
དུར་ཁྲོད་དུ་གང་གི་མིང་བཟུང་སྟེ་བཅུག་ན་འབྱུང་པོ་ཆེན་པོས་ཟིན་ཏེ་ཕྱུང་ན་ཐར་བར་འགྱུར་རོ།། 
ཁང་སྟོང་དུ་གང་གི་མིང་བཟུང་སྟེ།
བཅུག་ན་དེ་ཤ་ཟས་ཟིན་ཏེ་ཕྱུང་ན་ཐར་རོ།། 
ལྷ་ཁང་དུ་ས་བརྐོས་ཏེ་བཅུག་ན་དེ་ལྷ་ཆེན་པོས་ཟིན་པར་འགྱུར་ཏེ་ཕྱུང་ན་ཐར་རོ།། 
ཚལ་དུ་གང་གི་མིང་བཟུང་སྟེ་ས་བརྐོས་ཏེ་བཅུག་ན་གང་གི་གཉེན་དང་འཁོར་དང་།
བུ་དང་བུ་མོ་དང་ཁྱིམ་ཐམས་ཅད་སྤངས་ནས་ཐམས་ཅད་དུ་འབྲོས་པར་འགྱུར་ཏེ་ཇི་ལྟར་རི་དགས་བཞིན་དུ་ནགས་སུ་སྤྱོད་པར་འགྱུར་ཏེ་ཕྱུང་ན་ཐར་རོ།། 
ཐམས་ཅད་གུ་གུལ་ལ་ལན་ཅིག་བཟླས་པས་འགྲུབ་པར་འགྱུར་རོ།། 
དཀྱིལ་འཁོར་གྲུ་བཞི་པ་བྱས་ཏེ་ཐོ་བ་ལ་ལན་ཅིག་བཟླས་ཏེ་གུ་གུལ་གྱིས་བདུག་ཅིང་ཐོ་བ་དཀྱིལ་འཁོར་གྱི་དབུས་སུ་བཞག་ན་གནོད་སྦྱིན་དང་།
འབར་བ་དང་།
འབར་བ་མོ་དང་།
གནོད་སྦྱིན་ཕོ་མོ་རྣམས་ངུ་ཞིང་ཕྱོགས་ཕྱོགས་སུ་འབྲོས་པར་འགྱུར་རོ།། 
གནོད་སྦྱིན་གྱི་གཟུགས་བརྙན་བྱས་པའམ།
ཡང་ན་བྲིས་པ་ལ་ལན་ཅིག་བཟླས་ཏེ།
གུ་གུལ་གྱིས་བདུགས་ན་གནོད་སྦྱིན་དང་།
འབར་བ་དང་།
གནོད་སྦྱིན་ཕོ་མོ་རྣམས་གནས་ཤིང་དགོས་པ་ཐམས་ཅད་བྱེད་པར་འགྱུར་རོ།། 
གཏེར་ཐམས་ཅད་སྟོན་ཅིང་འགུགས་པར་ཡང་བྱེད་དོ།། 
ངལ་བསོ་བའི་གཟུགས་བརྙན་བྱས་པའམ།
བྲིས་པ་ལ་གུ་གུལ་གྱིས་བདུགས་ཤིང་སྔགས་བརྗོད་ནས་བསྡིགས་ནས་ཐོ་བས་བརྡེགས་མ་ཐག་ཏུ་ངུ་ཞིང་འོངས་ཏེ།
མཆོག་ཐམས་ཅད་དང་།
འབྲུ་དང་ནོར་ཐམས་ཅད་ཇི་ལྟར་བདེ་བར་འབུལ་བར་བྱེད་དོ།། 
གར་མཁན་མཆོག་འདི་ལྟར་བྱས་ན་དེ་མ་ཐག་ཏུ་འཆི་བར་འགྱུར་རོ།། 
ངལ་བསོ་པོ་རྐང་པས་མནན་ཅིང་གུ་གུལ་གྱིས་བདུགས་ནས་སྔགས་ལན་བདུན་རྗེས་སུ་དྲན་པར་བྱས་ན།
དེ་སྟེ་མྱུར་དུ་མ་འོངས་ན་མགོ་ཚལ་པ་བདུན་དུ་འགས་པར་འགྱུར་རོ།། 
ཡུངས་ཀར་དང་ཐལ་བ་བསྲེས་ཏེ་ལན་བདུན་ཡོངས་སུ་བཟླས་ནས་སྤྱི་བོར་བཞག་ལ་གུ་གུལ་གྱིས་བདུག་ཅིང་སྔགས་རྗེས་སུ་དྲན་པར་བྱས་ན།
ངལ་བསོ་པོ་གནོད་སྦྱིན་སྟོང་དང་བཅས་པ་དེ་ནོར་དང་བཅས་པ་མདུན་དུ་འོངས་ནས་ལས་ཐམས་ཅད་བྱེད་པར་འགྱུར་ཞིང་དབང་དུ་འགྱུར་རོ།། 
མཐུ་བོ་ཆེ་རྐང་པས་མནན་ཏེ་གུ་གུལ་གྱིས་བདུག་ཅིང་སྔགས་བཟླས་ན་གཟུགས་གཡོ་བར་གྱུར་ཏེ།
ཡུངས་ཀར་གྱིས་བརྡེགས་ན་ཚིག་སྨྲ་ཞིང་ཆོས་ཐམས་ཅད་སྦྱིན་པར་བྱེད།
མདུན་དུ་བཀུག་སྟེ་བཀའ་ཐམས་ཅད་མཉན་ནས་དགོས་པ་ཐམས་ཅད་སྒྲུབ་ཅིང་།
སྤྱད་ཐམས་ཅད་ཀྱི་དངོས་གྲུབ་ཐམས་ཅད་སྦྱིན་པར་བྱེད་དོ།། 
མིའི་ཐོད་པ་ལ་ལན་བདུན་ཡོངས་སུ་བཟླས་པའི་ཡུངས་ཀར་ཐོད་པའི་ནང་དུ་བཅུག་སྟེ་དྲག་པོའི་སྒོར་བཅིངས་ན།
ཇི་སྲིད་དྲག་པོའི་སྒོ་དེར་ཐོད་པ་གནས་ཀྱི་བར་དེ་སྲིད་དུ་དགོས་པ་ཐམས་ཅད་སྒྲུབ་ཅིང་མཆོག་ཐམས་ཅད་སྟེར་བ་ནས་བཀའ་བཞིན་བྱེད་པར་འགྱུར།
གུ་གུལ་གྱིས་བདུགས་ཏེ་སྔགས་རྗེས་སུ་དྲན་པར་བྱས་ན་ཚིག་སྨྲ་ཞིང་བྱ་བ་ཐམས་ཅད་བྱེད་ཅིང་མཆོག་ཐམས་ཅད་སྟེར་བར་འགྱུར་རོ།། 
ཚངས་པ་རྐང་པས་མནན་ཏེ་གུ་གུལ་གྱིས་བདུགས་ནས་སྔགས་བརྗོད་དེ།
འོ་མ་དང་ཞོས་བཀྲུས་ན།
ཚངས་པ་རང་གི་གཟུགས་ཀྱིས་མདུན་དུ་བཀུག་སྟེ།
གསང་སྔགས་ཀྱི་སྤྱད་དང་དངོས་གྲུབ་ཐམས་ཅད་རྗེས་སུ་སྟེར་བར་འགྱུར་རོ།། 
ཁྲུས་བྱས་པའི་འོ་མ་དེ་འབྲས་མཁར་མའི་ཟན་དང་བསྲེས་ཏེ་ཟོས་ན་ཐོས་པའི་རྒྱུད་ཐམས་ཅད་ཁ་ཏོན་ནུས་ཤིང་།
སྤྱད་ཐམས་ཅད་ཀྱི་སྔགས་ཀྱི་རྗེས་འཇུག་པར་འགྱུར་རོ།། 
ཐོས་པ་ཐམས་ཅད་ཆུད་མ་ཟོས་པར་གྱུར་ནས་མིའམ་ཅི་དང་ཚངས་པའི་དབྱངས་ཀྱི་ང་རོ་དང་ལྡན་པར་གྱུར་ནས་ལུས་ཐམས་ཅད་དག་པར་རྙེད་ནས་ཚེ་ལོ་སྟོང་དུ་འགྱུར་ཞིང་།
བསྐྱིལ་ཅིང་འཁྱིལ་བའི་སྐྲ་དང་ལྡན་པར་གྱུར་ནས་རྐང་པ་གཉིས་ལ་བཟུང་སྟེ་ཕྱག་བཙལ་ནས་ལས་ཐམས་ཅད་བྱེད་པར་འགྱུར་རོ།། 
གཟུགས་བརྙན་དུར་ཁྲོད་ཀྱི་དབུས་སུ་ས་བརྐོས་ཏེ་བཅུག་ན།
འབྱུང་པོ་ཐམས་ཅད་ཀྱི་རྣམ་པར་གཙེས་པར་འགྱུར་ཞིང་ལུས་དུམ་བུར་ཞིག་པར་འགྱུར་རོ།། 
མིག་གི་འབྲས་བུ་རྡོལ་ཏེ་ཟླ་བ་གསུམ་ན་འཆི་བར་འགྱུར་རོ།། 
ཀླུའི་གཟུགས་བརྙན་བྱས་ཏེ།
དཀྱིལ་འཁོར་གྱི་དབུས་སུ་བཞག་ནས་མེ་ཏོག་དང་བདུག་པ་ཐམས་ཅད་ཕུལ་ནས་ཀ་ར་པཱི་རའི་ལྕུག་མ་ལ་ཡོངས་སུ་བཟླས་ཏེ།
སྔགས་རྗེས་སུ་དྲན་པར་བྱས་ཏེ་བཞུས་ན་ཀླུ་ཐམས་ཅད་འོང་སྟེ་ཆར་གྱི་རྒྱུན་ཆེན་པོ་འབེབས་པར་བྱེད་དོ།། 
ཀླུ་ཐམས་ཅད་ལས་བྱེད་པར་འགྱུར་རོ།། 
ཐམས་ཅད་ཀྱིས་བཀའ་བཞིན་བྱེད་པར་འགྱུར་རོ།། 
ཀླུའི་གཟུགས་བརྙན་བྱས་ཏེ།
བལ་པོ་སེའུའི་ལྕུག་མས་བཞུས་ན་སེར་བ་ཐམས་ཅད་གཅོད་པར་འགྱུར་རོ།། 
རླུང་ཐམས་ཅད་ཡོངས་སུ་བཅིང་བ་ལ་སྟན་འཇམ་པོ་ལ་ཡོངས་སུ་བཟླས་ཏེ།
ཁང་པ་མཐོན་པོའི་ཁར་འདུག་ན།
རླུང་ཐམས་ཅད་འཆིང་བར་བྱས་པར་འགྱུར་རོ།། 
མིའི་ཐོད་པ་བཟུང་སྟེ།། 
ཀར་བཱི་རའི་ལྕུག་མས་དགྲ་བོའི་མིང་བཟུང་ནས་གཞུས་ན་ལས་ཐམས་ཅད་ལ་ལན་ཅིག་བཟླས་པ་ཙམ་གྱིས་གྲུབ་པར་འགྱུར་རོ།། 
གནོད་སྦྱིན་གར་མཁན་མཆོག་གི་བརྟག་པ་ལས་ལས་ཐམས་ཅད་པའི་ཆོ་གའི་ལེའུ་སྟེ་གཉིས་པའོ།།།། 
ན་མོ་པེ་ཤྲ་མ་ཎ་སུ་ཏཱ་ལ་དི་བྱ་བི་མཱ་ན་ཙི་རི་ཏི་ཡ།
ཧེ་མ་ཨ་ལ་ཀུཎྜལ་ཤ་རཱི་རཱ་ཡ།
ཡཀྵ་རཀྵ།
ས་བན་ཏི་དྷ་ཡ།
ཏཾ་བྷ་ག་ན་ན།
མཱ་བརྟ་ཡི་ཥྱུ་མི།
ཏདྱ་ཐཱ།
བ་ནི་བ་ནི།
ཀུ་ཊ་ཀ་ཊ།
ཀུཊྚ་ཀུཊྚ།
ཀུ་ཀུ་ཀུ་ཀུ།
པ་ར་པ་ར།
ཀུ་པར་ཀུ་པར།
ན་ར་ཀུ་བར།
དི་བྱ་བི་མྱ་ནི་ཀུ་ཏ་ལི།
ཏུ་ཏི་ཏུ་ཏི་སྭཱ་ཧཱ།
དེ་ནས་གནོད་སྦྱིན་ནམ།
གནོད་སྦྱིན་མོ་སྲུང་བར་འདོད་ན།
ཝ་དའི་ཤིང་ལས་སྤང་ལེབ་ཏུ་བྱས་ཏེ།
གནོད་སྦྱིན་མོ་བྲི་བར་བྱ་སྟེ།
ཁ་དོག་སྔོ་བསངས་ལ་གདོང་ཁྲོ་གཉེར་ཅན།
མཆེ་བ་འཁྱིལ་བསྟོད་གཡོགས་མེད་པ།
རྒྱན་ཐམས་ཅད་ཀྱིས་རྣམ་པར་བརྒྱན་པ།
ལག་པ་གཡོན་པ་ན་མིའི་ཐོད་པ་ཁྲག་གིས་བཀང་བ་ཐོགས་པ།
ལག་པ་གཡས་པ་མཆོག་སྦྱིན་མ་སྟེ།
དེའི་མདུན་རིག་པ་བརྒྱ་སྟོང་བཟླས་ཤིང་ཟས་དཀར་པོ་བཟའ་བར་བྱ།
བརྒྱ་སྟོང་རྫོགས་པ་དང་།
གནོད་སྦྱིན་མོ་མདུན་དུ་འོང་བར་འགྱུར་ཏེ།
དེ་ལ་གཏོར་མ་དཀར་པོ་དང་།
ཡོན་ཆུ་སྦྱིན་ནོ།། 
དེས་སྨྲས་པ།
ཅི་བགྱི་བ་བཀའ་སྩོལ་ཅིག་ཅེས་བགྱིས་པ་དང་།
རིག་པ་འཛིན་པ་སྨ་བར་བྱ་བ་ངའི་ཆུང་མའོ་ཞེས་པ་དང་།
དེ་དེ་བཞིན་ནོ་ཞེས་སྨྲས་ནས་མི་སྣང་བར་འགྱུར་རོ།། 
དེ་ནས་རྒྱན་ཐམས་ཅད་ཀྱིས་བརྒྱན་པའི་བུད་མེད་འོངས་ནས་དེ་ནས་འདོད་པའི་ཡོན་ཏན་ལྔ་ལྷན་ཅིག་ཏུ་རོལ་ཅིང་སྤྱོད་པ་ལ་དགའ་བས་རྩེའོ།། 
རིག་པ་འཛིན་པ་དེ་གནོད་སྦྱིན་ཆེན་པོའི་སྟོབས་དང་ལྡན་པར་འགྱུར་ཏེ་གང་དང་གང་དུ་འདོད་པ་དེ་དང་དེར་འགྲོ་ཞིང་ནམ་མཁར་སྤྱོད་དེ།
ཚེ་ལོ་ལྔ་སྟོང་ཐུབ་པར་འགྱུར་རོ།། 
དེ་ནས་མངོན་པར་སྤྱོད་པར་འདོད་པས་བྱེད་པ་བསླང་བ་ནི་གོས་ཆེན་པོ་བགོས་ཏེ།
སྟག་གི་པགས་པས་སྨད་དཀྲིས་ལ་དུར་ཁྲོད་ཀྱི་དབུས་སུ་ཅི་འབྱོར་བའི་ཁྲག་གི་སྦྱིན་སྲེག་ཞག་བཅུ་གཉིས་ཡོངས་སུ་རྫོགས་པའི་བར་དུ་བསྲེགས་ན།
བུད་མེད་སེང་གེ་ལ་ཞོན་པ།
ལག་པ་བཞི་པ།
དྲིལ་བུ་དང་།
དགྲ་སྟ་དང་།
མུ་ས་ལ་དང་།
ལག་ན་ཏྲི་ཤཱུ་ལ་ཐོགས་པས་མདུན་དུ།
འོངས་ནས།
དེས་སྨྲས་པ།
རིག་པ་འཛིན་པ་ང་བཀྲེས་སོ་ཞེས་པ་དང་།
གཏོར་མ་འདི་གར་མཁན་མཆོག་གི་བཀའ་སྟེ།
ཇི་ལྟར་བདེ་བར་སྤྱོད་ཅིག་ཅེས་ནས་དེ་ནས་ཡོན་ཆབ་སྦྱིན་པར་བྱ།
དེས་སྨྲས་པ།
ཅི་སློང་ཞེས་པ་དང་།
རིག་པ་འཛིན་པས་སྨྲ་བར་བྱ་སྟེ།
ངའི་ལས་ཐམས་ཅད་བྱོས་ཤིག་ཅེས་སོ།། 
དེས་སྨྲས་པ།
རིག་པ་འཛིན་པ་དེ་བཞིན་ནོ་ཞེས་ནས་གང་དགོས་པར་འགྱུར་བ་དེ་ཐམས་ཅད་དང་།
གཏེར་ཐམས་ཅད་ཀྱང་སྟོན་ནོ།། 
དེ་ནས་ཨ་ཙ་ན་བསྐུ་བར་འདོད་ན་ལྡོང་རོས་དམར་པོ་མི་མགོ་གཤེར་བའི་ནང་དུ་ཁྲག་དང་བསྲེས་ནས་བཅུག་ནས་སྔགས་ལན་བརྒྱད་ཀྱིས་ཡོངས་སུ་བཟླས་ཏེ།
ཀ་ར་བཱི་རའི་ལྕུག་མས་དགུག་པར་བྱའོ།། 
དེ་ནས་མི་མགོ་འབར་བར་འགྱུར་ཏེ།
དེས་ཐེག་ལེ་བྱས་ན་ནམ་མཁའ་ལ་འགྲོ་བར་འགྱུར་ཞིང་རིག་པ་འཛིན་པ་དང་ཐབས་ཅིག་ཏུ་རོལ་བར་འགྱུར་རོ།། 
སྙིང་ཁར་ཐིག་ལེ་བྱས་ན་མི་སྣང་བར་འགྱུར་ཞིང་གང་དུ་འདོད་པ་དེ་དང་དེར་ཞུགས་པར་འགྱུར།
མིག་ལ་བསྐུས་ན་གཏེར་ཐམས་ཅད་མཐོང་བར་འགྱུར་ཞིང་ལྷ་མ་ཡིན་གྱི་སྒོ་ཐམས་ཅད་སྒྲིབ་པ་མེད་པར་མཐོང་བར་འགྱུར་རོ།། 
ཀླུའི་གནས་ཐམས་ཅད་མཐོང་བ་དང་།
ཀུན་དུ་འགྲོ་བ་ཐམས་ཅད་དང་རོལ་ཅིང་དགའ་བ་མྱོང་བར་འགྱུར་རོ།། 
ཟོས་ན་བསྐལ་པ་བརྒྱ་ཕྲག་སྟོང་དུ་འཚོ་ཞིང་རིག་པ་འཛིན་པའི་འཁོར་ལོས་སྒྱུར་བར་གྱུར་ནས།
སྐྲ་འཁྱིལ་ཞིང་འཁྱིལ་བ།
མིའམ་ཅི་དང་ཚངས་པའི་ང་རོའི་དབྱངས་དང་ལྡན་པར་འགྱུར་རོ།། 
ཉུང་རུ་མ་བྱ་བར་འདོད་ན་དུར་ཁྲོད་ཀྱི་ཐལ་བ་ལ་གཟུགས་བྱས་ཏེ།། 
སེང་ལྡེང་གི་ཕུར་བ་ལ་ལན་བདུན་བཟླས་ནས་སྙིང་ཁའི་གནས་སུ་བཏབ་ན་ཉུང་རུམ་དུ་འགྱུར་ཏེ་ཕྱུང་ན་ཐར་རོ།། 
ནག་པོའི་ཕྱོགས་ཀྱི་ཚེས་བཅུ་བཞི་ལ་དུར་ཁྲོད་དུ་ཞུགས་ནས་སྔགས་ལན་ཉི་ཤུ་རྩ་གཅིག་རྗེས་སུ་དྲན་པར་བྱས་ནས་ཨན་ཛན་བླང་ཞིང་ས་བི་ར་དང་ལྷན་ཅིག་ཏུ་བསྲེས་ཏེ།
ལན་ཉི་ཤུ་རྩ་གཅིག་ཡོངས་སུ་བཟླས་ཏེ།
མིག་ལ་བསྐུས་ན་སྐལ་བའི་མཆོག་དང་གཟི་བརྗིད་དང་ལྡན་ཞིང་གང་མཐོང་བ་དེ་དབང་དུ་འགྱུར་རོ།། 
འཇིག་རྟེན་ཀུན་དང་མཛའ་ཞིང་ཐམས་ཅད་ཀྱིས་མཆོད་པར་འགྱུར་རོ།། 
གོ་རོ་ཙ་ན་ལ་ལན་ཉི་ཤུ་རྩ་གཅིག་བཟླས་ཏེ།
ཐིག་ལེ་བྱས་ན་སྐལ་བ་མཆོག་དང་དགོས་པ་ཐམས་ཅད་སྒྲུབ་ཅིང་བུད་མེད་ཀུན་ལ་དབང་བར་གྱུར་ནས་འགྲོ་བ་ཐམས་ཅད་མཛའ་བར་འགྱུར་རོ།། 
ཟོས་ན་རྩོད་པ་ལས་རྒྱལ་བར་འགྱུར་རོ།། 
ལན་ཉི་ཤུ་རྩ་གཅིག་བཟླས་པའི་ཆུས་གདོང་བཀྲུས་ན་ཁྲོས་པའི་རྒྱལ་པོ་ཡང་ཞི་བར་འགྱུར་རོ།། 
འཇིག་རྟེན་པ་ཀུན་དང་མཛའ་ཞིང་འཛིན་པའི་ངག་ཏུ་འགྱུར་རོ།། 
ཐམས་ཅད་ཀྱང་གུ་གུལ་གྱི་དུད་པས་བསྒྲུབ་པར་བྱའོ།། 
གནོད་སྦྱིན་གར་མཁན་མཆོག་གི་བརྟག་པ་ལས་མིག་སྨན་དང་།
གོ་ངོ་ཙན་དང་།
གནོད་སྦྱིན་མོ་སྒྲུབ་པའི་ལེའུ་སྟེ་གསུམ་པའོ།།།། 
འདི་མན་ཆད་གར་མཁན་མཆོག་གནོད་སྦྱིན་ཆེན་པོའི་དཀྱིལ་འཁོར་ཆོ་ག་བཤད་པར་བྱའོ།། 
གྲུབ་པའི་ལྷ་ཐམས་ཅད་ཀྱིས་ཕྱག་བྱས་པ།
ཚངས་པ་དང་།
གཏོགས་འདོད་དང་།
དབང་པོས་མཆོད་པ་དང་།
དེ་བཞིན་གཤེགས་པ་ཐམས་ཅད་ཀྱི་བྱིན་གྱིས་བརླབས་པ།
བྱང་ཆུབ་སེམས་དཔའ་ཐམས་ཅད་ཀྱིས་ཕྱག་བྱས་པ།
དྲང་སྲོང་ཐམས་ཅད་ཀྱིས་བསྟོད་པ།
གནོད་སྦྱིན་དང་འབར་བ་ཐམས་ཅད་ཀྱིས་དམ་ཚིག་ཐོབ་པ།
དཔྱད་ཐམས་ཅད་དང་།
རིག་པ་ཐམས་ཅད་ཐོབ་པའོ།། 
དེ་ནས་གནས་གཙང་མར་གྲུབ་པའི་མཚན་མ་བརྟག་གོ།། 
དེ་ནས་རིག་པ་འཛིན་པ་གཙང་མར་བྱས་ཏེ།
རབ་ཏུ་ཁྲུས་བྱས་ནས་གོས་དཀར་པོ་གཙང་མ་བགོས་ཏེ།
ཁ་ཟས་དཀར་པོ་བཟའ་ཞིང་རྟག་ཏུ་བཟླས་པ་ལ་བརྩོན་པར་བྱའོ།། 
དཀར་པོའི་ཕྱོགས་ལ་སྐར་མ་དང་།
གཟའ་དང་།
མཇུག་རིངས་བཟང་པོ་ཡིད་དུ་འོང་བའི་ཉི་མ་དེར་བརྟགས་ཏེ།
བ་ཁམ་པ་མོའི་ལྕི་བས་ལམ་ལྷུང་བས་དཀྱིལ་འཁོར་བསྐུས་ཏེ།
ཁྲུ་བཅུ་གཉིས་པ་རིམ་པ་གསུམ་དུ་དཀྱིལ་འཁོར་ཡང་རབ་ཏུ་བྱའོ།། 
ཀུན་དུ་ཐིག་བྲི་བ་ནི་ཤིན་ཏུ་མཉམ་པར་གཅལ་ཏེ་གྲུ་བཞི་པ་ལ་སྒོ་བཞི་པ།
ཆ་མཉམ་པར་གཅལ་བར་བྱའོ།། 
དབུས་ཀྱི་ཁྲུ་བརྒྱད་པའི་ཚད་ལ་ཙནྡན་དཀར་པོས་ལེགས་པར་བྲི་པར་བྱའོ།། 
ནང་གི་ཁྲུ་བཞིའི་ཚད་ལ།
གླ་རྩི་དང་།
གུར་གུམ་དང་།
ག་བུར་དང་བསྲེས་པས་བྲི་བར་བྱའོ།། 
དེའི་དབུས་སུ་གར་མཁན་མཆོག་རྒྱན་ཐམས་ཅད་ཀྱིས་བརྒྱན་པ།
ལག་པ་བཅུ་དྲུག་པ།
མཚན་དང་ལྡན་པ་བྲི་བར་བྱའོ།། 
ཕྱི་རོལ་གྱི་དཀྱིལ་འཁོར་དུ་ཚངས་པ་དང་།
གཏོགས་འདོད་དང་།
དབང་པོ་ཆེན་པོ་དང་།
མཐུ་ཆེན་པོ་བྲི་བར་བྱའོ།། 
གྲྭ་བཞིར་རྒྱལ་པོ་ཆེན་པོ་བྲི་བར་བྱའོ།། 
ཕྱི་རོལ་གྱི་དཀྱིལ་འཁོར་གྱི་གནས་སུ་གནོད་སྦྱིན་མང་པོ་སྣ་ཚོགས་བྲི་བར་བྱའོ།། 
སྒོ་བཞིར་གང་བ་བཟང་པོ་དང་།
ནོར་བུ་བཟང་པོ་དང་།
སྟོབས་ཀྱི་ལྷ་དང་།
དགའ་བའི་དབང་པོ་བྲི་བར་བྱའོ།། 
དབུས་ཀྱི་དཀྱིལ་འཁོར་གྱི་གནས་སུ་སངས་རྒྱས་གཅིག་པུ་དཔའ་བ་ཤཱཀྱ་མིའི་སེང་གེའི་གཟུགས་གཞུག་པར་བྱ་སྟེ།
ལག་ན་རྡོ་རྗེ་དང་།
བརྒྱ་བྱིན་རྔ་ཡབ་ཐོགས་ཤིང་གཡབ་པ་ལྟར་གཡས་གཡོན་དུ་གཞག་པར་བྱའོ།། 
བྱང་ཕྱོགས་ཀྱི་གྲྭ་ར་གང་བའི་བུམ་པ་ཉི་ཤུ་རྩ་ལྔ་དང་།
དངུལ་གྱི་སྣོད་བརྒྱད་གཞག་པར་བྱའོ།། 
ནུབ་ཕྱོགས་སུ་པོག་ཕོར་ཉི་ཤུ་རྩ་ལྔ་དང་།
དེ་བཞིན་དུ་ཤར་དང་།
ལྷོ་ཕྱོགས་སུ་ཡང་གཞག་པར་བྱའོ།། 
གཏོར་མ་གང་བ་བརྒྱ་རྩ་བརྒྱད་དང་།
གཏོར་མའི་བུམ་པ་སུམ་ཅུ་རྩ་གཉིས་དང་།
འབྲུ་དང་།
འབྲས་བུ་དང་།
མེ་ཏོག་གི་ཕྲེང་བ་བརྒྱ་རྩ་བརྒྱད་དང་།
ཁམ་ཕོར་བརྒྱ་རྩ་བརྒྱད་དང་།
བར་བར་དུ་མཚོན་ཆ་སྣ་ཚོགས་པ་ཡང་གཞག་པར་བྱའོ།། 
ཁ་ཟས་དྲུག་ཅུ་རྩ་བཞི་དང་།
བཅོ་བ་སུམ་ཅུ་དང་།
བ་དན་བརྒྱ་རྩ་བརྒྱད་དང་།
གསེར་གྱི་སྣོད་བཞི་དཀྱིལ་འཁོར་གྱི་དབུས་སུ་གཞག་པར་བྱའོ།། 
ཐོ་བ་བཞི་དང་།
འཁོར་ལོ་སུམ་ཅུ་དང་།
མུས་ལ་བཞི་དང་།
མདའ་བཞི་དང་།
བུམ་པ་བཞི་གཞག་པར་བྱའོ།། 
དྲི་སྣ་ཚོགས་དང་།
བདུག་པ་སྣ་ཚོགས་རིམ་པ་བཞིན་དུ་དབུལ་ལོ།
ཀུན་དུ་དར་གྱི་བླ་རེ་དང་།
སིལ་སྙན་སྣ་ཚོགས་དང་ལྡན་པ་རྣམས་དང་།
ཕྱོགས་དང་མཚམས་སུ་བཞག་ཅིང་ཇི་ལྟར་ཆོ་ག་བཞིན་དུ་གནོད་སྦྱིན་དང་འབར་བ་རྣམས་གཏོར་མ་སྦྱིན་ནོ།། 
རས་ཀྱི་གཟུགས་ཞལ་ལྷོ་ཕྱོགས་སུ་བསྟན་ནས་བཞག་ལ་སྔ་དྲོ་ལན་བདུན་བཟླས་ལ་གཏོར་མ་ཡང་དབུལ་བར་བྱའོ།། 
གུང་དང་ཕྱི་དྲོ་དང་ཉི་མ་ནུབ་པའི་དུས་སུ་ཡང་དེ་བཞིན་དུ་བཟླས་ཏེ།
དབུལ་བར་བྱའོ།། 
དེ་ནས་གུ་གུལ་དང་ཡུངས་ཀར་བསྲེས་ཏེ།
གཟུགས་ཀྱི་སྤྱན་སྔར་ཉི་ཤུ་རྩ་གཅིག་བསྲེག་པར་བྱའོ།། 
དེ་ནས་གར་མཁན་མཆོག་རང་ཉིད་གཤེགས་པར་གྱུར་པ་ན།། 
བྱིས་པའི་གཟུགས་དང་འདྲ་བར་འོངས་ནས།
སངས་རྒྱས་ལ་ཕྱག་འཚལ་ཏེ།
རིག་པ་འཛིན་པ་དེ་ལ་བུ་བདེ་བར་འོངས་སམ་ཚུར་ཤོག།
གྲུབ་པའི་མཆོག་སློང་ཤིག་དང་།
ཅི་འདོད་པ་ཁྱོད་ལ་སྦྱིན་ནོ།། 
དེ་ནས་ཡོན་ཆབ་ཕུལ་ཏེ་མཆོག་བླང་བར་བྱའོ།། 
གང་འདོད་པའི་མཆོག་དེ་སྟེར་ཏེ།
རིག་པ་འཛིན་པའམ།
འཇིག་རྟེན་སྐྱོང་བའམ།
འཁོར་ལོས་སྒྱུར་བའམ།
དབང་པོའམ།
གྲུབ་པའི་སྦྱོར་བའི་དབང་པོའམ།
ངལ་བསོ་བའམ།
ཁྱོད་གང་དང་གང་འདོད་པ་དེ་སྦྱིན་པར་བྱེད་ན།
འཇིག་རྟེན་གྱི་ཡོ་བྱད་སྦྱིན་པ་ལྟ་ཅི་སྨོས།
ཚེ་རིང་བའམ།
དོན་གྲུབ་པའམ།
འཇིག་རྟེན་པ་དང་མཛའ་བ་དང་།
རྒྱལ་སྲིད་དང་།
ཡུལ་ཐོབ་པར་རམ།
ལྡོང་རོས་དམར་པོ་སྒྲུབ་པའམ།
ནམ་མཁའ་ལ་འགྲོ་བའམ།
མི་སྣང་བར་འགྱུར་བའམ།
མིག་རྣམ་པར་དག་པའམ།
རིག་པའི་ཆོ་ག་ལྷ་མ་ཡིན་གྱི་ཆོ་གས་ཕུག་ཏུ་འཇུག་པའམ།
འདོད་པའི་གཟུགས་སམ།
དབང་པོའི་སྤྱད་དམ།། 
རྒྱལ་པོ་དབང་དུ་བྱེད་པའམ།
རི་དགས་དང་བྱའི་སྐད་ཤེས་པ་དང་།
ཚེ་སྔ་མ་རྗེས་སུ་དྲན་པའམ།
གནོད་སྦྱིན་དང་།
འབར་བའི་གཟུགས་ཀྱི་ལས་འདི་དག་ཐམས་ཅད་འགྲུབ་པར་འགྱུར་རོ།། 
གསང་སྔགས་འདིས་གར་མཁན་མཆོག་སླར་གཤེགས་སུ་གསོལ་ལོ།། 
ན་མོ་བཻ་ཤྲ་མ་ཎ་སུ་ཏཱ་ཡ།
ན་ར་ཀུ་པ་རཱ་ཡ།
ཨོཾ་ས་རས་ར།
ན་ཊ་ཊ་ན་ཊ་ཊ།
གཙྪེ།
སྭ་བྷ་བ་ནཱ་མ།
ཡ་ཐ་སུ་ཨེ་ཏྲཾ་ཡཀྵེ་ན་དྲ་ས་ཧཱ།
འདི་ལྟར་སྦྱོར་བའི་མེ་ཏོག་བླངས་ནས་ཕུལ་ཏེ།
ལན་ཅིག་བཟླས་པས་གུ་གུལ་གྱིས་བདུགས་ན་མི་སྣང་བར་འགྱུར་རོ།། 
གནོད་སྦྱིན་གར་མཁན་མཆོག་གི་བརྟག་པ་ལས།
དཀྱིལ་འཁོར་སྒྲུབ་པའི་ཆོ་གའི་ལེའུ་སྟེ་བཞི་པའོ།།།། 
དེ་ནས་སྐུ་གཟུགས་ཀྱི་ཆོ་ག་བཤད་པར་བྱ་སྟེ།
རས་ཁ་ཚར་མ་བཅད་པ།
སྐྲ་མེད་པ་ཁྲུ་བཞིའི་ཚད་ལ་ཀུན་དུ་གྲུ་བཞི་ལྷམ་པར་བྱའོ།། 
གཙང་མའི་ཕོ་གར་སྤྱད་ཅིང་མ་འདྲེས་པའི་ཚོན་རྩིས་རི་མོ་མཁན་གྱི་རྗེས་སུ་མཐུན་པར་སྣོད་གཙང་མར་བྱས་ཏེ་བྲི་བར་བྱའོ།། 
དབུས་སུ་གར་མཁན་མཆོག་བྲི་བ་ནི་གུར་གུམ་གཞོན་ནུའི་མདོག་འདྲ་བ།
ཞལ་བཞི་པ།
གཡས་ཨུཏྤལ་སྔོན་པོ་འདྲ་བ།
གཡོན་དུང་དང་མཚུངས་པ།
རྒྱབ་ཀྱི་ཞལ་ཨིནྡྲ་ནཱི་ལའི་མདོག་ལྟ་བུ་ཞལ་མཆེ་བ་ཅུང་ཟད་གཙིགས་པའི་ཚུལ་དུ་འཛུམ་པ་དང་བཅས་པའོ།། 
ཕྱག་བཅུ་དྲུག་རིན་པོའི་ཆེའི་རྒྱན་གྱིས་སྤྲས་པ་སྟེ།
རྡོ་རྗེ་དང་།
འཁོར་ལོ་དང་།
རིན་པོ་ཆེ་དང་།
པདྨ་དང་།
རལ་གྲི་དང་།
ཞགས་པ་དང་།
མདའ་དང་།
དགྲ་སྟ་སྟེ་གཡས་པ་ན་རིམ་པས་སོ།། 
དྲིལ་བུ་དང་།
རྩེ་གསུམ་པ་དང་།
ནེའུ་ལེ་དང་།
མེ་ཏོག་གི་ཕུར་མ་དང་།
བ་དན་དང་།
ཐོད་པ་དང་།
གཞུ་དང་།
རྔ་ཡབ་ནི་གཡོན་པའི་རིམ་པས་སོ།། 
གཡས་གཡོན་དུ་ཚངས་པ་དང་།
གཏོགས་འདོད་དང་།
དབང་ཕྱུག་ཆེན་པོ་དང་།
ངལ་བསོ་པོ་བྲི་བར་བྱའོ།། 
ཡང་འོག་གི་ཆ་ལ་ནི་ནོར་བུ་བཟང་པོ་དང་།
གང་བ་བཟང་པོ་དང་།
སྟོབས་ཀྱི་ལྷ་དང་།
དགའ་བའི་དབང་པོ་དང་།
དབང་མོ་དང་།
དབྱངས་ཅན་མ་དང་།
སྟོབས་དང་།
སྟོབས་ཆེན་པོ་དང་།
གཞན་ཡང་གནོད་སྦྱིན་རྫུ་འཕྲུལ་ཆེ་བ་རྣམས་བྲི་བར་བྱའོ།། 
སྟེང་གི་ཆ་ལ་ལྷའི་བུ་དང་དྲང་སྲོང་རྫུ་འཕྲུལ་ཅན་རྣམས་བྲི་བར་བྱའོ།། 
འོག་ཏུ་རིག་པ་འཛིན་པ་བྲི་བར་བྱའོ།། 
གཞན་ཡང་ཇི་ལྟར་སྔགས་ཀྱི་ཆོ་ག་བཞིན་བྲི་སྟེ།
གསང་སྔགས་ཐམས་ཅད་ལས་འབྱུང་བའི་ཆོ་ག་སྐུ་གཟུགས་ཀྱི་སྤྱན་སྔར་མཆོད་ཅིང་སྔགས་ལན་སྟོང་བཟླས་པར་བྱ།
འདི་དག་སྒྲུབ་པ་བརྗོད་པ་ཙམ་གྱིས་འགྲུབ་བོ།། 
གནོད་སྦྱིན་གར་མཁན་མཆོག་གི་བརྟག་པ་ལས་བླ་ན་མེད་པའི་སྐུ་གཟུགས་ཀྱི་ཆོ་གའི་ལེའུ་སྟེ་ལྔ་པའོ།།།། 
དེ་ནས་སྔགས་ཀྱི་ལེའུ་བཤད་པར་བྱ་སྟེ།
ན་མོ་བཻ་ཤྲ་མ་ཎ་སུ་ཏཱ་ཡ།
ན་ར་ཀུ་པ་རཱ་ཡ།
ཨོཾ་མ་ད་ནད་ན་ཀུཉྫ་ལ་སྭཱ་ཧཱ།
ལན་བདུན་ཡོངས་སུ་བཟླས་ཏེ་ཡོན་ཆབ་དབུལ་ལོ།། 
ན་མོ་བྷག་བ་ཏི།
ན་ར་ཀུ་པ་རཱ་ཡ།
བཻ་ཤྲ་མ་ཎ་སུ་ཏཱ་ཡ།
སུ་པ་ཏི་ཤཾ་རཀྵ་ཏུ་པ།
སུ་དེ་བོ་ཡ།
མོ་ཏཀྵ་མཾ།
པཥྛ་མཾ།
བ་རུ་ཎ་སུ་ཏྲ།
ན་ཏ་ཀུ་བེ་ར།
ཤོ་ཏ་ར་ག་མཾ།
ཏ་རྫོ་བ་ཏི།
བི་ཏི་ཤ་བ།
ཡུ་སརྦེ་གུ་ཧྱ་ས་རཀྵན་ཏུ་མཎྜལ་ན།
ཏདྱ་ཐཱ།
ཨ་མི་ཏི་མ་ཏི་ལི།
རུ་ཏི་རུ་ཏི་དྱཱ་ན་ར་ན་ཏ་ཀུ་པ་ར།
ཀུ་བར་ནས་ར་ཀུ་པ་ར།
ཨཱཛྙཱ་བ་ཡ་ཏི།
ཏིཥྛ་ཏིཥྛ།
མ་ཏི་ཀྲ་མ་མ་མཎྜ་ལ་སྭཱ་ཧཱ།
ཕྱོགས་བཅིང་བ་དང་།
མཎྜལ་བཅིང་བ་དང་།
མཚམས་བཅིང་བ་དང་།
ཆུའམ་ཡུངས་ཀར་ལ་ལན་བདུན་བཟླས་པར་བྱའོ།། 
ན་མོ་བཻ་ཤྲ་མ་ཎ་སུ་ཏཱ་ཡ།
ན་ར་ཀུ་བ་རཱ་ཡ།
ཏེ་སམ་སྐྲཾ་ཏ།
ཨོཾ་ས་རས་ར།
ན་ཊ་ན་ཊ།
དུ་ཏི་དུ་ཏི།
ན་ད་ན་ད།
ཀུ་བར་ཛྙཱ་པ་ཡ་ཏི་སྭཱ་ཧཱ།
ལན་བདུན་བཟླས་ཏེ་བདུག་པ་དབུལ་ལོ།། 
ན་མོ་བྷ་ག་བ་ཏེ།
ན་ར་ཀུ་པ་ར་ཡ།
བཻ་ཤྲ་མ་ཎ་སུ་ཏཱ་ཡ།
ཨོཾ་ཧ་ན་ཧ་ན།
ཛྭ་ལ་ཛྭ་ལ།
ཧེ་ཧེ་ན་ཏ་ཀུ་པརཱ་ཡ།
སྦྱིན་སྲེག་གི་སྔགས་སོ།། 
ན་མོ་ན་ཏ་ཀུ་པ་རཱ་ཡ།
ཨོཾ་ཀེ་ལ་ཀེ་ལེ།
ཀི་ལི་ཛྭ་ལ་ནི།
ཁི་ལི་ཛྭ་ལི་ནི་སྭཱ་ཧཱ།
ཡུངས་ཀར་ལ་ལན་བདུན་བཟླས་ལ་ཁྲུས་བྱའོ།། 
ན་མོ་ན་ཏ་ཀུ་པ་རཱ་ཡ།
ཨོཾ་ཧ་ཧི་ཀ་རི་བ་ཀུན་ཏི་ཡཀྵ་ཀུ་པཱར་ཡ་སྭཱ་ཧཱ།
ཉེ་རེག་གི་སྔགས་ཏེ་ལན་བདུན་བཟླས་པར་བྱའོ།། 
ན་མོ་བ་ཤྲ་མ་ཎ་སུ་ཏཱ་ཡ།
ན་ཏ་ཀུ་པ་རཱ་ཡ།
ཨོཾ་ཏུ་རུ་ཏུ་རུ།
པུཥྤ་ཏི།
མུ་ར་མུ་ར།
པཱ་ར་པཱ་ར།
གུ་ཧྱ་ན་ཏ་ཀུ་པཱར་ཡ་སྭཱ་ཧཱ།
མེ་ཏོག་ལ་བསྔགས་ཏེ་ལན་བདུན་བཟླས་པར་བྱའོ།། 
ན་མོ་ན་ཏ་ཀུ་པ་ར།
བི་ཛ་ཡ།
པྲ་བྷ་ར།
ཀུ་བ་རཱ་ཡ།
གཏོར་མའི་སྔགས་ཏེ་ལན་བདུན་བརྗོད་ལ་དབུལ་ལོ།། 
ན་མོ་ན་ར་ཀུ་པ་རཱ་ཡ།
སརྦ་བ་ན་ཏི་ཏཱ་ཡ།
ཨོཾ་ཀི་རི་ཀི་རི།
ཀུ་པི་ར་ཀུ་པ་ར།
ཏིཥྛ་ཏིཥྛ།
ཤི་ཁི་སྭཱ་ཧཱ།
སྤྱི་གཙུག་བཅིང་བའི་སྔགས་ཏེ་ལན་བདུན་བརྗོད་བར་བྱའོ།། 
ན་མོ་ན་ར་ཀུ་བར་སྱ།
ཨོཾ་ཙུ་རུ་ཙུ་རུ།
དུ་རུ་དུ་རུ།
ཀུ་པ་ར་ཀཱ་མ་ཤ་རཱི་རཾ།
སརྦ་ཀུ་ལུ་ཏུ་ཏི་སྭཱ་ཧཱ།
བདག་སྲུང་བ་དང་།
མཆོག་སྲུང་བ་དང་།
ལས་ཐམས་ཅད་བྱེད་པ་སྟེ།
སྐུད་པའམ།
ཆུའམ།
ཡུངས་ཀར་རམ།
ཐལ་བའམ།
གུ་གུལ་ལ་ལན་ཉི་ཤུ་རྩ་གཅིག་བཟླས་པར་བྱའོ།། 
གནོད་སྦྱིན་གར་མཁན་མཆོག་གི་བརྟན་པ་ལས་མཆོག་ཏུ་གྲུབ་པའི་སྔགས་ཀྱི་ལེའུ་སྟེ་དྲུག་པའོ།།།། 
འདི་མན་ཆད་ཕྱག་རྒྱའི་ཆོ་ག་བཤད་པར་བྱ་སྟེ།
གར་མཁན་མཆོག་གི་སྤྱད་ཆེན་པོ་བླ་ན་མེད་པའི་མཆོག་སྒྲུབ་པའོ།། 
ཐལ་མོ་གཉིས་མཉམ་པར་སྦྱར་ཏེ།
སོར་མོའི་རྩེ་མོ་རྣམས་མཉམ་པར་གཞག་ལ་མཐེ་བོང་དང་མཐེ་ཆུང་གཉིས་ཕྲལ་ལ་གུང་མོ་གཉིས་བཀུག་པའི་རྒྱབ་ཏུ་མཛུབ་མོ་གཉིས་དཀྲི་བར་བྱ་སྟེ།
ཕྱག་རྒྱ་འདི་ནི་ཕྱག་རྒྱ་ཆེན་པོ་སྟེ།
གཟི་བརྗིད་ཆེན་པོ་ཕ་རོལ་གནོན་པ།
དཔའ་བོ་ཆེན་པོའི་ཆོ་ག་དང་།
ལས་ཐམས་ཅད་སྒྲུབ་པར་བྱེད་ཅིང་།
གནོད་སྦྱིན་ཐམས་ཅད་གཟིར་བ་དང་།
རྟག་ཏུ་འགུགས་པ་སྟེ།
གཟའ་དབབ་པ་དང་།
ལས་ཐམས་ཅད་སྒྲུབ་པ།
གར་མཁན་མཆོག་གི་ཕྱག་རྒྱ་ཞེས་བརྗོད་དོ།། 
ལས་ཐམས་ཅད་སྒྲུབ་པའོ།། 
ཨོཾ་ཊ་ཀི་ཀུ་པར་སྭཱ་ཧཱ།
སོར་མོ་ཐམས་ཅད་བསྣོལ་ཏེ།
གུང་མོ་གཉིས་རྡོ་རྗེ་ལྟར་བསྒྲེངས་ནས།
སྤྱི་བོར་བཅིང་བ་ནི་ཐོ་བའི་ཕྱག་རྒྱ་སྟེ་ལས་ཐམས་ཅད་སྒྲུབ་པར་བྱེད་པའི་མཆོག་ཏུ་བཀོད་པའོ།། 
ཨོཾ་ཙི་ཏི་ཙི་ཏི།
བི་ཙི་ཏི་མུད་གར་ཧཱུྃ་ཧཱུྃ།
དེ་ནས་རྡོ་རྗེ་ལྟ་བུས་སོར་མོ་ཀུན་བསྣོལ་ཏེ་བཀུག་ནས་མཛུབ་མོ་གཉིས་རྩེ་སྤྲད་དེ་ཟླུམ་པོར་བཀུག་པ་སྙིང་པོའི་ཕྱག་རྒྱ་སྟེ།
གནོད་སྦྱིན་གྱི་བདག་པོ་ཆེན་པོའོ།། 
གནོད་སྦྱིན་དང་།
འབར་བ་དང་།
ཀླུའི་རིགས་དང་།
གདུག་པ་ལ་སོགས་པ་ཐམས་ཅད་གཏན་ནས་འབྱིན་པར་བྱེད་པའོ།། 
ཨོཾ་རུ་ཏི་སྭཱ་ཧཱ།
ཕྱག་རྒྱ་དེ་ཉིད་ལས་མཛུབ་མོ་གཉིས་ནང་དུ་བཀུག་སྟེ།
མཐེ་བོང་གཉིས་རྩེ་སྤྲད་དེ་བརྐྱང་བ་དེ་ནི་ཐམས་ཅད་ཀྱི་སྙིང་པོའི་ཕྱག་རྒྱ་སྟེ།
ལས་ཐམས་ཅད་ཤིན་ཏུ་སྒྲུབ་པར་བྱེད་པའོ།། 
ཨོཾ་ན་ར་ཏེ་ཨ་ཙ་ཧཱུྃ་ཕཊ།
ཐལ་མོ་མཉམ་པར་སྦྱར་ཏེ་གུང་མོ་གཉིས་ལྷན་ཅིག་ཏུ་གཞིབས་ཏེ་ནང་དུ་གནས་པར་བྱ།
གནོད་སྦྱིན་དང་།
འབར་བ་ཐམས་ཅད་ཀྱི་སྙིང་པོའི་ཕྱག་རྒྱ་སྟེ།
གཟའ་ཐམས་ཅད་རྣམ་པར་གཞིག་པ་དང་།
གང་དུ་བཅིངས་པ་ཙམ་གྱིས་ཐམས་ཅད་གཡོ་ཞིང་གནོད་སྦྱིན་དང་།
འབར་བ་མ་རུངས་པ་མྱུར་དུ་མ་འོངས་ན་མིག་རྡོལ་ཅིང་མགོ་འགས་པར་འགྱུར་རོ།། 
ཨོཾ་ན་མ་སྟུ་ཏེ།
ཤུད་དྷེ་ཤྭ་རཱ་ཡ།
ན་ར་ཀུ་པ་ར།
མ་ཏུ་མ་མ་ཏ།
ག་ཎ་པ་ཏི།
བཻ་ཤྲ་མ་ཎ།
སཱ་དྷུ་ཧཱུྃ།
བྷི་བི་དྷི་སྭཱ་ཧཱ།
སོར་མོ་ཕན་ཚུན་བསྣོལ་ཏེ་ཁུ་ཚུར་བཅིངས་པ་ལ་མཐེ་བོང་གཉིས་ཕྱེ་སྟེ་སྒྲེང་།
མཐེ་ཆུང་གཉིས་བརྐྱང་སྟེ་སྙིང་ཁར་བཞག་པ་ནི།
ལྷ་ཐམས་ཅད་མཆོད་པའི་ཕྱག་རྒྱ་སྟེ།
ལས་ཐམས་ཅད་གདོན་མི་ཟ་བར་བསྒྲུབ་པའི་ཕྱག་རྒྱའི་སྤྲུལ་པའོ།། 
ཨོཾ་ས་ར་མ་ཀུ་ཀུ་ཀ།
ཛྭ་ལ་ཛྭ་ལ།
པྲ་ལཾ་བཛྲ་ཧཱུྃ།
མཐེ་ཆུང་གཉིས་ཕྲལ་ནས་བརྐྱང་སྟེ།
མཛུབ་མོ་གཉིས་ཟླུམ་པོར་བཀུག་ནས་གུང་མོ་གཉིས་ལྕགས་ཀྱུ་ལྟར་བཟུང་བ་ནི་བསྐྲད་པའི་སྔགས་དང་ཕྱག་རྒྱ་སྟེ།
གསང་བ་གསུམ་གྱི་སྤྱིའི་ལས་ཐམས་ཅད་བྱེད་པའོ།། 
རྩ་བའི་སྔགས་དེ་བརྗོད་བྱས་ན།
དེ་མ་ཐག་ཏུ་ཡིད་ལ་དགོས་པ་ཐམས་ཅད་བྱེད་པར་འགྱུར་རོ།། 
ཐོགས་པ་མེད་པའི་གར་མཁན་མཆོག་གི་སྙིང་པོའི་ཕྱག་རྒྱ་ཞེས་བཤད་དོ།། 
དེས་ལྷ་དང་།
ཀླུ་དང་།
གནོད་སྦྱིན་དང་།
འབར་བ་དང་།
གཟའ་མ་རུངས་པ་ཐམས་ཅད་མདུན་དུ་འདུག་ནས་བཀའ་ཉན་པར་འགྱུར་རོ།། 
ཨོཾ་ཧ་ར་ཧ་ར།
པྲ་ཧ་ར་སྭཱ་ཧཱ།
ཕྱག་རྒྱ་ལྷག་མ་འདི་དག་བཤད་པ་ནི་ལས་ཐམས་ཅད་སྒྲུབ་པར་བྱེད་པ་སྟེ།
གནས་གཙང་མར་གོས་གཙང་མ་བགོས་ཏེ།
ལག་པ་གཉིས་ཙནྡན་ནམ་གུ་གུལ་གྱིས་བསྐུས་ལ་དེ་ནས་ཕྱག་རྒྱ་བཅིངས་ན་སེམས་ཅན་ཐམས་ཅད་བདེ་བར་འགྱུར་རོ།། 
གནོད་སྦྱིན་གར་མཁན་མཆོག་གི་བརྟག་པ་ལས་ཕྱག་རྒྱའི་ལེའུ་སྟེ་བདུན་པའོ།།།། 
ན་མོ་རཏྣ་ཏྲ་ཡཱ་ཡ།
ན་ར་ཀུ་པ་རཱ་ཡ།
བཻ་ཤྲ་མ་ཎ་སུ་ཏཱ་ཡ།
ཏདྱ་ཐཱ།
ས་གྲཱ་སྱ།
ཧི་ལི་ཧི་ལི།
མི་ལི་སྭཱ་ཧཱ།
ཨ་མུན་ཤཾ་ས་ཧི།
ཧ་ར་ཎྱ་ན་སུ་ག་ཏེ་བྷྱོ་ཛཱ་བེ་ཡི་སཱ་སཱ་ལ་ཀ་ར།
བ་ཤ་མ་ན་ཡེ་སྭཱ་ཧཱ།
དེའི་ཞི་བ་ཉེ་བར་སྦྱོར་བ་ནི་ཞག་གསུམ་སྨྱུང་བ་བྱས་ཏེ།
སྨོན་པ་ཅན་གྱི་ཤིང་ལས་ཡམ་ཤིང་བྱས་ལ།
ཡུངས་ཀར་བདག་གི་ཁྲག་ལས་སྦགས་ཏེ་བརྒྱ་རྩ་བརྒྱད་བསྲེགས་ན་འོང་བར་འགྱུར་རོ།། 
དོན་གྲུབ་པ་དང་སླར་བཏང་སྟེ།
སླར་བཏང་བའི་སྔགས་ལ།
ཨ་པས་རས་ར།
ཨ་པ་ར།
གཙྪ་གཙྪ་སྭཱ་ཧཱ།
ཡུངས་ཀར་ལ་ལན་བདུན་བཟླས་ཏེ་གདོང་བཀྲུས་ན་འགྲོ་བ་ཐམས་ཅད་མཛའ་ཞིང་གང་གིས་མཐོང་བ་དེ་དབང་དུ་འགྱུར་རོ།། 
མེ་ཏོག་དང་འབྲས་བུ་ལ་ལན་བདུན་བཟླས་ཏེ་གང་ལ་བྱིན་པ་དེ་དབང་དུ་འགྱུར་རོ།། 
ན་ལེ་ཤམ་ལ་ལན་ཉི་ཤུ་རྩ་གཅིག་ཡོངས་སུ་བཟླས་ཏེ་ཁར་བཅུག་ན་གང་དང་གང་སྨྲས་པ་དེ་དབང་དུ་འགྱུར་རོ།། 
གང་བསླངས་པ་དེ་སྟེར་རོ།། 
ལག་པ་ལ་ལན་ཉི་ཤུ་རྩ་གཅིག་བཟླས་ཏེ།
གང་ལ་རེག་པ་དེ་དབང་དུ་གྱུར་ནས་གང་བསླངས་པ་དེ་སྟེར་རོ།། 
གང་བསྒོ་བ་དེ་ཡང་བྱེད་དོ།། 
ཡུངས་ཀར་ལ་བཟླས་ཏེ་འཇུག་བྱེད་ཀྱི་མགོར་གཏོར་ན་གྲིབ་མ་བཞིན་དུ་རྗེས་སུ་འབྲང་བར་འགྱུར་རོ།། 
ཤུ་དག་དང་།
གསེར་ལ་བཟླས་ཏེ་ཁར་བཅུག་ན་འཐབ་པ་དང་།
རྩོད་པ་ཀུན་ལས་རྒྱལ་བར་འགྱུར་རོ།། 
གོ་རོ་ཙན་ལ་བཟླས་ཏེ་ཐིག་ལེ་བྱས་ནས་རྒྱལ་པོའི་ཕོ་བྲང་དུ་ཞུགས་ན་རྒྱལ་པོ་དང་།
རྒྱལ་པོའི་འཁོར་དང་བློན་པོ་ཐམས་ཅད་དབང་དུ་འགྱུར་རོ།། 
གུ་གུལ་ལ་བཟླས་ཏེ།
བདག་ལ་བདུགས་ན་དགྲ་ཐམས་ཅད་ལས་རྒྱལ་བར་འགྱུར་རོ།། 
ལན་ཅིག་བརྗོད་པས་དགྲ་ཐམས་ཅད་ལས་རྒྱལ་བར་བྱེད་དོ།། 
གུ་གུལ་ལ་ལན་ཉི་ཤུ་རྩ་གཅིག་བཟླས་ཏེ།
བདུགས་ན་དབང་དུ་བྱེད་པའི་མཆོག་དམ་པའོ།། 
གནོད་སྦྱིན་གར་མཁན་མཆོག་གི་བརྟག་པ་ལས་སྤྱད་དམ་པ་སྒྲུབ་པའི་ལེའུ་སྟེ་བརྒྱད་པའོ།།།། 
ན་མོ་ན་ཏ་ཀུ་པར་སྱ་ཡ་སྱ།
བཻ་ཤྲ་མ་ཎཱ་ཡ་ཀུ་པ་ར།
མ་ཧཱ་གུ་ཧྱ་གྲིན་ཏ་སྱ།
དི་བྱི་བ་མ་ན་བ་ས་ཏ་ཡ་སྱ།
ཨཏ་ཀྲོ་དོཾ་ན་ཏ་ཀུ་པར་སྱ།
ཧྲྀ་ད་ཡཱ་ལ་བར་ཏྲཱི་ཤ་ཏ་མེ་ཨ་པ་ཧ་ན་ན།
ས་རོབ་ནན།
ར་ར་ཀ་བ་ནན།
རོ་ན་པ་ནན།
བརྟ་ནན།
མ་མན་མན་མ།
ཏྲ་ས་ནམ།
ཏེ་ཛ་ནམ།
སྟམ་བྷ་ནམ།
ཛམ་བྷ་ནམ།
མོ་ཧ་ནམ།
སརྦ་མི་ཏྲ་ནན།
བྲ་ཐན་མ་ནམ།
ན་ཏན་ཏ་ཡུ་བ་ཡ།
ན་མོ་བཻ་ཤྲ་མ་ཎཱ་ཡ།
ན་མོ་བི་རཱུ་པཱ་ཀྵཱུ་ཡ།
ན་མོ་བེ་རུ་ཌྷ་ཀཱ་ཡ།
ན་མོ་དྷྲ་ཏ་ར་ཥྚཱ་ཡ།
ན་མོ་ཛྭ་ཏི་ལཱ་ཡ།
ན་མོ་ཡཀྵ་གན་དྷཱ་ཡ།
ན་མོ་མ་ཎི་བྷ་དྲཱ་ཡ།
ན་མོ་པཱུ་ར་ཎ་བྷ་དྲཱ་ཡ།
པྲ་པ་རི།
སརྦ་བི་དྱཱ།
མནྟྲ་པཱུ་ཛི་ཏཱ་ཡ།
པྲ་ཏ་ཡ་ཛྭ་ལི་ཏ།
ཧྲྀ་ད་ཡ།
པྲ་ཧ་ར་པྲ་ཧ་ར།
སྟ་ཡ།
སུ་བི་མ་ཡ།
མ་ནི་ནི་ཤ།། 
པྲ་བྷ་ར་ཎ།
ཨ་ལང་ཀྲྀ་ཏ་ཤ་རཱི་རཱ་ཡ།
སརྦ་དེ་བ་བཱུ་ཇི་ཏི།
ཏདྱ་ཐཱ།
ཙན་དྲཱ་ཡ།
སཱུཪྻ།
སྐན་དྷ་ཏཱ་རཱ་ཡ།
ན་ཏ་ཀུ་པ་རཱ་ཡ།
ཨེ་ཧྱེ་ཧི།
བྲཧྨ་ས་དྱཱ་ན།
དེ་བ་སྱ།
ད་ནེ་བཱ་ཡུ་བཛྙཱི།
བར་ཤི་ཤ།
ཨཱི་ཤྭ་རཾ།
སརྦ་དེ་མ་ཨ་མོ་གྷ་མནྟུ།
ཨཱ་བེ་ཤ་ཡནྟྲ།
མན་ཏྲཱ་བ་ཨིན་དུ།
མཱ་ར་ཡནྟུ།
ཡ་དི་ཡོཙྪ་ན།
ཤན་གྷ་ཏོ་པི་ཡེ་ཏི་དྷ་རྨཱ་ལོ་ཤ་གྷ་ཏོ།
ཨ་བྷཱ་བ་རུ་ཎ་ལཱ་ཡ།
ཨིནྡྲ་ཡོ་ག་ག་ཏ་བྷཱ།
ཐི་ཧ་གུ་ལོ་ག་ག་ཏི་བཱི་སེ་སོ་མ་ས་པཱ་ཪྻ།
ལོ་ཀ་ག་ཏི།
མེ་གྷ་ཏ་ཏ་བུ་ནན་ཏ་ཀུ་པ་ར།
ཨཱ་ཀ་དྷ་ཡ།
ཨཱ་ཀརྵ་ཡ།
བྷ་ག་བ་ན།
ན་ཏ་ཀུ་པར།
ན་མུ་སམ་ཙ།
པྲ་ཀྲ་པ་ནི་རཱ་ཛྙཱ་བ་ཡ་ཏི།
སརྦ་ན་ཏ་ཤྲིང་ཨིན་ཏི་ཏ།
ཀྵི་ནན་ཏི།
ཤ་མ་ཡཱ་ན་རྫོ་པི་ཤི་པ་ལེ་མེ།
ན་མོ་ནཱ་ག་ཨུ་ཏ་ཏ་ར་ཎེ།
བཻ་ཤྲ་བ་ཎ།
བརྡོ་ཡ་ཏི་ཏི་ཤ་པ་ལ།
ཨ་ཧོ་ཡཱ་པ་ཡན་ཏུ་ཏི་ཏ་ཡཱཾ།
བྷོ་བྷོ་དྷི་དྷ་ཀུ་པར་མ་དྷ་མ་དྷ།
ཀུ་པར་ཀུ་པར།
པུ་པ་ཀུ་པར།
ཧྲྀ་དཀུ་པར།
ཧུ་དྲ་ཧུ་དྲ།
ཧ་ན་ཧ་ན།
ད་ཧ་ད་ཧ།
པ་ཙ་པ་ཙ།
ཙྪིན་ད་ཙྪིན་ད།
ཧ་ཧ་ན་ཏ་ཀུ་པར།
ཧི་ཧི་ན་ཏ་ཀུ་པ་ར།
པཱུ་ར་ཡ་པཱུ་ར་ཡ།
ན་ཏ་པཱུ་ར།
དེ་བ་ཏ་ཀུ་བ་ཏ།
ཨཏ་སྟཾ་བྷ་ཡ།
བྷོ་གུ་ཧྱ་ག་ཎ།
ན་ཏ་ན་ཏ།
ཧ་ཧཱུྃ་ཧ་ཧཱུྃ།
ཊི་ཏི་ཊི་ཏི།
བྷི་ཙི་བྷི་ཙི།
བྷི་ཙི་ཏ་བེ་སྭཱ་ཧཱ།
ཉེ་བར་སྤྱོད་པའི་ཆོ་ག་ནི་གུ་གུལ་གྱིས་བདུགས་ཏེ་དྲན་པ་ཙམ་གྱིས་གཟའ་ཐམས་ཅད་འབབ་པར་འགྱུར།
གུ་གུལ་ལ་ལན་ཉི་ཤུ་རྩ་གཅིག་བཟླས་ནས།
དེའི་མདུན་དུ་འདུག་ནས་སྔགས་སྟོང་བཟླས་ཏེ།
གཙང་ཞིང་གཙང་མའི་གོས་གོན་ནས་གཏོར་མ་དཀར་པོ་དབུལ་བར་བྱ།
བཟླས་པ་སྟོང་ཡོངས་སུ་རྫོགས་པ་དང་།
བྲིས་པའི་སྐུལ་ཞུགས་ནས་འགུལ་བ་དང་།
འབར་བ་དང་།
སྒྲ་འབྱིན་པར་འགྱུར་ཏེ།
གར་མཁན་མཆོག་གི་སྤྱད་དེ་རིག་པ་འཛིན་པ་ཁྱོད་ཀྱི་དངོས་གྲུབ་ཀྱི་སྔགས་བྱོས་ཤིག་ཅེས་པ་དང་།
རིག་པ་འཛིན་པས་ཡོན་ཆབ་དབུལ་བར་བྱའོ།། 
འདི་དག་སྒྲུབ་པའི་ཚིག་སྟེ།
ཡུངས་ཀར་ལ་ལན་བདུན་ཡོངས་སུ་བཟླས་ཏེ་གྲོང་ཁྱེར་གྱི་དབུས་སུ་ཡོངས་སུ་གཏོར་ན་གུས་པར་བྱིན་གྱིས་བརླབས་ཏེ་འབབ་པར་འགྱུར་རོ།། 
འཇིག་རྟེན་པ་ཕན་ཚུན་འཇིག་པར་འགྱུར།
གང་གིས་ཀྱང་འཚོ་བར་མི་ནུས་སོ།། 
ཆུས་གཏོར་ན་ཞི་བར་འགྱུར་རོ།། 
རལ་གྲིས་ཡིད་ལ་དྲན་པ་ཙམ་གྱིས་འབར་བའོ།། 
དེ་བཞིན་དུ་རྩེ་གསུམ་པ་དང་།
འཁོར་ལོ་དང་།
རལ་གྲི་དང་།
མུ་ས་ལ་དང་།
ཐོ་བ་ལ་རེག་ཅིང་ཡིད་ལ་སྔགས་དྲན་ཅིང་གུ་གུལ་གྱིས་བདུགས་པ་ཙམ་གྱིས་འབར་བར་འགྱུར་རོ།། 
བུ་དོན་གྱི་གཟུགས་ལ་ཡུངས་ཀར་གྱིས་བདུགས་ན་གཟུགས་དེ་འབར་བར་འགྱུར་རོ།། 
དེ་བཞིན་དུ་ཚངས་པ་དང་།
བརྒྱ་བྱིན་དང་།
མཐུ་བོ་ཆེ་དང་།
དབང་པོ་དང་།
ངལ་བསོ་པོ་དང་།
ནག་པོ་ཆེན་པོ་ལ་སོགས་པ་ལ་གུ་གུལ་གྱིས་བདུགས་པ་ཙམ་གྱིས་ལས་ཀུན་འབར་བར་འགྱུར་རོ།། 
བུམ་པ་ལ་དབབ་པར་འདོད་ན་དཀྱིལ་འཁོར་བྱས་ཏེ།
བུམ་པ་ཆུས་བཀང་ལ་དཀྱིལ་འཁོར་དུ་མེ་ཏོག་གིས་གཏོར་ནས་གུ་གུལ་གྱིས་བདུག་ཅིང་སྔགས་རྗེས་སུ་དྲན་པར་བྱས་ན་བབས་ན་འབར་ཏེ།
མེ་ལོང་དབབ་པར་འདོད་ན་དཀྱིལ་འཁོར་བྱས་ནས་མེ་ཏོག་གཏོར་ཏེ།
གུ་གུལ་གྱིས་བདུགས་ན་འདས་པ་དང་མ་འོངས་པ་དང་།
ད་ལྟར་བྱུང་བ་དང་།
ཐམས་ཅད་མེ་ལོང་གི་དབུས་སུ་མཐོང་ངོ།། 
ཇི་སྲིད་ལྷའི་གནས་དང་།
རྒྱལ་ཆེན་བཞིའི་གནས་དང་།
གཤིན་རྗེའི་གནས་དང་།
ཀླུའི་གནས་དང་།
གང་དང་གང་ཡིད་ཀྱིས་བསམས་པ་དེ་དང་དེ་མཐོང་བར་འགྱུར་རོ།། 
གང་དུ་འདོད་པ་དེའི་ཚེ་མཐར་འགྱུར་བ་ཡང་མཐོང་སྟེ།
འཇིག་རྟེན་མངོན་སུམ་མཐོང་བར་འགྱུར་རོ།། 
དེ་བཞིན་དུ་ཐོ་བ་ལ་དབབ་པར་འདོད་ན།
ཐོ་བ་ལ་རྒྱ་སྐྱེགས་ཀྱི་ཁུ་བས་བསྐུས་ནས་དཔུང་པ་ལ་ཙནྡན་དང་གུར་གུམ་གྱིས་བསྐུས་ཏེ།
མེ་ལོང་ལ་བསྡིགས་ན་ཆོ་ག་འདིས་ཐམས་ཅད་མཐོང་བར་འགྱུར་རོ།། 
སྐྱེས་བུ་དམ་པའི་ཐོད་པ་བླངས་ནས་ཤིན་ཏུ་བཀྲུས་ནས་བྱི་དོར་བྱས་ཏེ་ཡོན་ཆུས་བཀྲུས་ནས་དྲི་རྣམ་པ་ལྔས་བཀྲུ་བར་བྱའོ།། 
ཐོད་པའི་དངོས་གཞི་དྲི་ཞིམ་པོས་བཀྲུས་ལ་ཐོད་པའི་སྤྱི་བོར་དྲི་ཞིམ་པོ་དང་ཡུངས་ཀར་གྱིས་བཀྲུ་བར་བྱའོ།། 
དཀྱིལ་འཁོར་གྲུ་བཞི་པར་ཆུས་བཀང་བའི་བུམ་པ་བཞི་གྲྭ་བཞིར་གཞག་པར་བྱའོ།། 
གཏོར་མས་བཀང་བའི་སྣོད་བཞི་ཡང་བཞག་ནས།
མེ་ཏོག་གིས་གཏོར་ཞིང་ཚོན་སྣ་ལྔས་བྲི།
དེ་ནས་རལ་གྲི་བཞི་བཞག་སྟེ།
ཁམ་ཕོར་བཞི་དང་།
མེ་ཏོག་དང་།
འབྲས་བུ་དང་།
གཏོར་མ་དང་།
ཚོན་སྣ་ལྔའི་བ་དན་གྱིས་དཀྱིལ་འཁོར་བརྒྱན་ཅིང་ཐོད་པ་ལ་ཡང་ལན་བདུན་བཟླས་ཏེ།
ཐོད་པ་གསུམ་དཀྱིལ་འཁོར་གྱི་དབུས་སུ་བཞག་ནས་གུ་གུལ་གྱིས་བདུག་ཅིང་སྔགས་རྗེས་སུ་དྲན་པར་བྱས་ནས་སེང་ལྡེང་གི་ཕུར་བུས་ལན་གསུམ་བརྡེགས་ན་ཐོད་པ་འབར་བར་གྱུར་ནས་ཆུ་གཏོར་བར་འགྱུར་རོ།། 
དེས་ཇི་ལྟར་མེ་ལོང་ལ་སྣང་བ་དེ་བཞིན་དུ་ཐོད་པ་ལ་སྣང་བར་འགྱུར་རོ།། 
གར་མཁན་གྱི་གཞལ་མེད་ཁང་དང་།
འཁོར་དང་ཁང་པ་དང་།
གནས་སུ་བཅས་པའི་སྤྱི་བོ་རྣམས་མཐོང་སྟེ།
དེ་དང་ལྷན་ཅིག་ཏུ་སྨྲ་ཞིང་མཆོག་ཀུན་ཡང་སྦྱིན་པར་བྱེད་དོ།། 
འགྲོ་བ་དང་འོང་བ་ཡང་མཐོང་སྟེ།
བུད་མེད་དང་སྐྱེས་པ་དང་།
ཁྱེའུ་དང་།
བུ་མོ་ལ་སོགས་པ་མཚམས་མེད་པ་བྱེད་པ་དང་།
དམ་པའི་ཆོས་ལ་དབང་ཟ་བ་དང་།
བྱིས་པ་མི་ཤེས་པ་རྣམས་ཀྱིས་མི་མཐོང་ངོ།། 
སྔགས་སྒྲུབ་ཀྱང་དེ་དག་གིས་མི་འགྲུབ་བོ།། 
འདི་ལྟར་མེ་ལོང་དང་།
ཐོད་པ་དང་།
ཐོ་བ་དང་།
དེ་དག་ལ་དབབ་པ་ནི་མཆོག་ཏུ་བཟླས་པས་འགྲུབ་པར་འགྱུར་རོ།། 
དུར་ཁྲོད་དུ་ཞུགས་ནས་ཡུངས་ཀར་ལ་བཟླས་ཏེ་གུ་གུལ་གྱིས་བདུགས་ན་ཡུངས་ཀར་གྱིས་རི་མོ་ལ་བརྡེགས་ན་རོ་ལངས་ཏེ་སྤྱི་གཙུག་སྔགས་འདིས་བཅིང་བར་བྱའོ།། 
གཏོང་བ་ནི་སེ་གོལ་ལན་བདུན་གཏོགས་ནས་ཡིད་ཀྱིས་བསམས་པས་འགྲོ་ཞིང་ལས་ཐམས་ཅད་བྱེད་པར་འགྱུར་རོ།། 
གང་དྲིས་པ་དེ་ཡང་སྨྲའོ།། 
ཡུངས་ཀར་ལ་ཡོངས་སུ་བསྔགས་ཏེ་གཏོར་ན་གང་ལ་བྱ་བས་གཏོར་བྱས་ཐམས་ཅད་འབབ་པར་འགྱུར་རོ།། 
རྒྱལ་པོའི་སྒོར་བཏབ་ན་རྒྱལ་པོ་དང་རྒྱལ་པོའི་འཁོར་དུ་བཅས་པ་དབང་དུ་འགྱུར་རོ།། 
ནམ་ཡང་དགོས་པའི་བདག་ལ་འདོད་པའི་སྟོང་ཕྲག་བརྒྱད་ཀྱང་སྟེར་བར་འགྱུར་རོ།། 
གནོད་སྦྱིན་གར་མཁན་མཆོག་གི་བརྟག་པ་ལས་གསལ་སྣང་དུས་གསུམ་བརྟག་པའི་ལེའུ་སྟེ་དགུ་པའོ།།།། 
འདི་མན་ཆད་ཉེ་བའི་སྙིང་པོ་བཤད་པར་བྱ་སྟེ།
ན་མོ་བཻ་ཤྲ་མ་ཎ་སྱ།
བརྫུ་མུ་ས་ལ་ཏྲི་ཤཱུ་ལ་གུ་ཤ་ཧ་སྟ་སྱ།
ན་མཿ་སརྦ་དེ་བ་ཏཱ་ལ་ཡེ།
བཱུ་ཇི་ཏ།
ན་མ་སྟི་ཏ་སྱ།
མ་ཧཱ་ཀི་ལི་ཀི་ལི་སྱ།
སརྦ་ག་ག་ག་ར་ཎ།
ཡཛྫ་ཡ་ཏ།
བྷ་ག་ཝན།
ན་དེ་ཤཱུ་བྷ་བ་རཱ་ཡ།
ཡཀྵི་ཏི་བར་ཙི་ཏ།
བྲཧྨ་ཎི་ཀ་ལ་ཀ་ལ།
ན་ཏ་ཀུ་པར་ཀུ་ལ་ཀུ་ལ།
ཀུ་པར་ཀུ་པ་ར།
དུ་བྷིན་བྷན་ཀུ་པ་ར།
པི་ཙི་རིམ་པ་བྷན།
བྷ་ག་བ་ན།
ན་ཏ་ཀུ་པ་ར།
བི་ཊི་ཏི་རཏྣ།
དྲ་ཧ་ཧ་བུ་ཀ་ཪྻ་ཀམ་པ་པ་རི་དྲི་ཏ་བཻ་ཤྲ་མ་ཎ།
བ་བྷ་བི་མ་ན།
པ་སི་ནི་ཤུ་ཏི་ཤུ་ཏི།
ཀུ་པར་ཀུ་པ་ར།
ན་ཏ་ཀུ་པ་ར།
ན་མོ་སྟུ་ཏེ་སྭཱ་ཧཱ།
ཉེ་བའི་སྙིང་པོའི་སྔགས་དང་།
ཉེ་བར་ལོངས་སྤྱད་པའི་ཆོ་ག་ཡིན་ཏེ།
དཔའ་པ་ལ་གུ་གུལ་གྱི་དུད་པ་བདུགས་ན་རེག་པ་དང་མ་རེག་པ་ཡང་འབབ་པར་འགྱུར་རོ།། 
གུ་གུལ་གྱིས་བདུགས་ན་སྔགས་རྗེས་སུ་དྲན་པ་ཙམ་གྱིས་ལྷ་མ་ཡིན་གྱི་སྒོ་དང་།
འཁྲུལ་འཁོར་དང་།
བརྟག་པ་ཐམས་ཅད་འཇོམས་པར་བྱེད་དོ།། 
གུ་གུལ་གྱིས་བདུག་ཅིང་ཡུངས་ཀར་ལ་སྔགས་ཉི་ཤུ་རྩ་གཅིག་བཟླས་ཏེ་ཀླུའི་གནས་སུ་བརྡེགས་ན་ཀླུས་མི་ཚུགས་པར་འགྱུར་རོ།། 
ཕུང་པོ་ལ་ཡུངས་ཀར་གྱིས་བརྡེག་ཅིང་སྔགས་ལན་བདུན་བཏབ་ཅིང་ཀླུའི་གནས་སུ་བཏབ་ན་ཀླུས་མི་ཚུགས་པར་འགྱུར་རོ།། 
ཕྱུང་ན་ཐར་རོ།། 
ལྕགས་ཀྱི་ཕུར་པ་ལ་ལན་ཉི་ཤུ་རྩ་གཅིག་བཏབ་ན་ཕ་རོལ་གྱི་འཁོར་གྱིས་མི་ཚུགས་སོ།། 
ངལ་བསོ་པོའི་དམག་སྡེས་མི་ཚུགས་པར་འདོད་ན་མི་རུས་ཀྱི་ཕུར་པ་ལ་ལན་ཉི་ཤུ་རྩ་གཅིག་བཟླས་ཏེ་གུ་གུལ་གྱིས་བདུགས་ན་མི་ཚུགས་པར་འགྱུར་རོ།། 
ཕྱུང་ན་ཐར་རོ།། 
གཟའ་ཐམས་ཅད་ལས་གྲོལ་བར་འདོད་ན་གུ་གུལ་གྱིས་བདུག་ཅིང་བརྡེག་གོ།། 
རིམས་ཐམས་ཅད་གཞིག་པ་ལ་ཚོན་སྣ་ལྔའི་སྐུད་པས་བཅིང་བར་བྱའོ།། 
བཅིངས་པ་གྲོལ་བར་འདོད་ན་གུ་གུལ་གྱིས་བདུག་ཅིང་བརྡེག་གོ།། 
སྒོ་དང་ལྕགས་སྒྲོག་འགྲོལ་བར་འདོད་ན་བརྒྱ་རྩ་བརྒྱད་དུ་བཟླས་སོ།། 
ཡུངས་ཀར་དང་གུ་གུལ་གྱིས་བདུགས་ན་གཅེར་བ་འཕོ་བར་བྱེད་དོ།། 
སྤྲིན་བསྐྲད་པ་ལ་ཡང་བ་ལ་པོ་སེའུའི་ལྕུག་མས་སོ།། 
སེར་བ་འཕོ་བར་བྱ་བ་ལ་ཀ་ར་བཱི་རའི་ལྕུག་མས་སོ།། 
ས་བོན་བདུན་པ་བསྲེགས་ནས་ཀླུས་ཅར་འབེབས་པར་བྱེད་དོ།། 
གནོད་སྦྱིན་བསྐྲད་པ་ལ་ཡང་འབྲས་དང་ཏིལ་བསྲེགས་པས་སོ།
ཆང་འཚོང་གི་ཆང་ཉམས་པར་བྱེད་ན་ཆང་གི་སྐྱོ་བ་དང་།
ཕུག་མ་བསྲེག་པར་བྱའོ།། 
ཏིལ་མར་གྱིས་ནི་དབང་དུ་བྱེད་པར་འགྱུར་རོ།། 
ཡིད་ཀྱིས་བཟླས་པས་དུག་འཕོ་བར་བྱེད་དོ།། 
རྨ་བྱའི་མཇུག་སྒྲོས་ལས་སྟོང་ཕྲག་བརྒྱད་བྱེད་པར་འགྱུར་རོ།། 
གར་མཁན་མཆོག་གི་ཉེ་བའི་སྙིང་པོ་བསྐྱེད་པ་ཙམ་གྱིས་འགྲུབ་བོ།།།། 
གུ་གུལ་གྱིས་བདུགས་ན་ལས་ཐམས་ཅད་འགྲུབ་པར་འགྱུར་བ་ནི་དངོས་གྲུབ་ཐམས་ཅད་བླ་ན་མེད་པ་དེས་བླང་ངོ།། 
གར་མཁན་མཆོག་གི་ཉེ་བར་སྤྱད་པ་དང་།
སྔགས་དང་ཕྱག་རྒྱ་སྒྲུབ་པའི་ཆོ་གའི་ལེའུ་སྟེ་བཅུ་པའོ།།།། 
དེ་ནས་བཅོམ་ལྡན་འདས་ཀྱིས་ངལ་བསོ་པོའི་བུ་གར་མཁན་མཆོག་ལ་ལེགས་སོ་ཞེས་གསུངས་ཏེ།
ལེགས་སོ་ལེགས་སོ།། 
གནོད་སྦྱིན་གྱི་དབང་པོ་ཁྱོད་ཀྱིས་སེམས་ཅན་ཐམས་ཅད་ལ་ཕན་པའི་ཕྱིར་བསྟན་པ་ལེགས་པར་བསྟན་ཏོ།། 
བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས།
ལྷ་དང་།
ཀླུ་དང་།
གནོད་སྦྱིན་དང་།
དྲི་ཟ་དང་།
ལྷ་མ་ཡིན་དང་།
ནམ་མཁའ་ལྡིང་དང་།
མི་འམ་ཅི་དང་།
ལྟོ་འཕྱེ་ཆེན་པོ་དང་།
བརྒྱ་བྱིན་དང་།
འཇིག་རྟེན་སྐྱོང་བ་དང་།
ཚངས་པ་དང་།
ཁྱབ་འཇུག་དང་།
ལྷ་ཆེན་པོ་དང་།
ནོར་བུ་བཟང་པོ་དང་།
གང་བ་བཟང་པོ་ལ་སོགས་པ་ཡི་རངས་ཏེ།
བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ།།།། 
གནོད་སྦྱིན་གྱི་སྡེ་དཔོན་ཆེན་པོ་གར་མཁན་མཆོག་རིག་པའི་རྒྱལ་པོ་སྤྱད་དང་དངོས་གྲུབ་སྒྲུབ་པ་བཀླགས་པས་ཐམས་ཅད་འགྲུབ་པ་བརྟག་པའི་རྒྱལ་པོ་དང་པོ་རྫོགས་སོ།།།། 
རྒྱ་གར་གྱི་མཁན་པོ་དྷ་ན་གུཔྟ་ཞེས་བྱ་བ་སྤྱོད་མཛད་ཆོས་ཀྱི་རྡོ་རྗེའི་སློབ་མ་དངོས་ལས་རབ་ཞི་ལོཙྪ་བས་ཐོ་ལིང་དུ་བསྒྱུར་བའོ།།
