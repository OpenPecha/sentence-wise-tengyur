༄༅།། རྒྱ་གར་སྐད་དུ།
ཨཱརྱ་སརྦ་ཨནྟ་རཱ་ཡི་ཀ་བི་ཤོ་དྷ་ནི་ནཱ་མ་དྷཱ་ར་ཎཱི།
བོད་སྐད་དུ།
འཕགས་པ་བར་དུ་གཅོད་པ་ཐམས་ཅད་རྣམ་པར་སྦྱོང་བ་ཞེས་བྱ་བའི་གཟུངས།། 
སངས་རྒྱས་ལ་ཕྱག་འཚལ་ལོ།། 
ཆོས་ལ་ཕྱག་འཚལ་ལོ།། 
དགེ་འདུན་ལ་ཕྱག་འཚལ་ལོ།། 
འདི་སྐད་བདག་གིས་ཐོས་པ་དུས་གཅིག་ན།
བཅོམ་ལྡན་འདས་རྒྱལ་པོའི་ཁབ་ཀྱི་ཤར་ཕྱོགས་བྲམ་ཟེའི་གྲོང་ཤིང་ཨ་མྲའི་གནས་ཞེས་བྱ་བ་དེའི་བྱང་ཕྱོགས་ན་ལུས་འཕགས་རི་ལ་དབང་པོའི་བྲག་ཕུག་ན་བཞུགས་སོ།། 
དེ་ནས་ལྷའི་དབང་པོ་བརྒྱ་བྱིན་ལ་འཆི་འཕོའི་ཆོས་སུ་གྱུར་ཏེ།
ཚེའི་འདུ་བྱེད་ཀྱི་ལྷག་མ་ལུས་པའི་སྔ་ལྟས་ཁོང་དུ་ཆུད་ནས་སྐྲག་པ་སྐྱེས་ཏེ།
བཙུན་མོའི་འཁོར་དང་།
གཡོག་དང་བཅས་པར་བཅོམ་ལྡན་འདས་ཀྱི་གན་དུ་སོང་ནས།
བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ལན་གསུམ་བསྐོར་བ་བྱས་ནས་ཕྱོགས་གཅིག་ཏུ་འདུག་སྟེ།
ཡང་དེའི་ཚེ་དོན་དུ་གཉེར་བ་དང་།
བཅོམ་ལྡན་འདས་ཀྱིས་དེ་ལ་བཀའ་སྩལ་པ།
ཀཽ་ཤི་ཀ་དེའི་ཕྱིར་ཁྱོད་ཀྱི་རིག་པའི་གསང་སྔགས་ཀྱི་གཞི་གང་དག་གིས་བདུད་ཐམས་ཅད་དང་།
ཕྱིར་རྒོལ་བ་ཐམས་ཅད་དང་།
ཕས་ཀྱི་རྒོལ་བ་ཐམས་ཅད་ཤིན་ཏུ་ཚར་བཅད་པར་འགྱུར་བ།
བར་དུ་གཅོད་པ་ཐམས་ཅད་རྣམ་པར་སྦྱོང་བ་ཞེས་བྱ་བའི་རིག་པའི་གསང་སྔགས་ཀྱི་གཞི་འདི་རྣམས་ཉོན་ཅིག།
ཏདྱ་ཐཱ།
ཨ་བྷ་ཡེ།
བྷ་ཡ་བི་ག་ཏེ།
བྷ་ཡ་པ་རི་ཤོ་དྷ་ནེ།
ཨ་བྷ་ཡེ།
ཨ་བྷ་ཡཾ་ད་དེ།
ནི་རུ་པ་ཀླིཥྚི།
ཨ་ནཱ་ཀུ་ལེ།
ཨ་ཀུ་ལ་པ་རི་ཤོ་དྷ་ནེ།
ཨ་གྭ་ཏེ་ཨ་བི་ཀལྤེ།
ཨ་བི་ཀལྤ་ནེ།
ཨ་ཙྱུ་ཏེ།
ཤུབྷེ་ཤུབྷེ།
ཏེ་ཛ་སྟེ་ཛོ་བ་ཏི།
ཤ་མེ་ཨུ་པ་ཤ་མེ།
མ་ཧོ་པ་ཤ་མེ།
མཻ་ཏྲི་མཻ་ཏྲྱུད་དྷི་ཏེ།
ཏོ་ཥེ།
ཏོ་ཥ་ཡ་ཎེ་སཏྱེ།
ས་ཏྱ་དར་ཤི།
ཨ་བི་རུད་དྷེ།
ས་ཧི་ཏེ།
ས་ཧི་ཏ་ཏྭེ།
ཨརྠི་ཨརྠ་སིད་དྷི།
ཨ་མྲྀ་ཏེ།
ཨ་མྲྀ་ཏ་བ་ཏི།
ཨ་བྷཱི་ཏེ།
བཛྲ་ས་ཏྱེ།
ཨ་ཀྵ་ཡེ།
ཨཀྵ་ཡ་པྲ་བྷེ།
དྲན་ཏྲ་བ་རེ།
ཤུདྡྷེ་ཤུདྡྷེ་པྲ་བྷེ།
ཨ་བ་བྷཱ་སེ།
ཨ་བ་བྷཱ་ས་བ་ཏི།
ཨུ་པ་ཡོ་གེ།
ཨ་ནུཏྟ་རེ།
ས་མ་ཙིཏྟ།
བུད་དྷ་ཨ་དྷིཥྛཱ་ནེ།
ཤཱི་ལེ་བི་ཤོ་དྷ་ནེ།། 
ཨ་སཾ་ཧཱ་རྱེ།
སུ་ནི་གྲྀ་ཧཱི་ཏཾ་མ་ར་བ་ལཱ་ནཱཾ།
བ་ར་ཛ་ཡོ་དྲྀཥྚཱ་ག་ཏྲཱ་ཎཱཾ།
ཛྭ་ལ་ནཾ་དྷརྨོལྐཱ་ཡཻ།
ཨུད་གྷ་ཊཱ་ནཱྃ།
དྷརྨ་ནི་དྷ་ན་སྱ།
སཾ་གྲ་ཧཱ་ཎཱཾ།
དྷརྨ་ཀོ་ཥ་སྱ།
ཀཽ་ཤི་ཀ་ཁྱོད་ཀྱིས་རིག་པའི་གསང་སྔགས་གཞི་དག་ནི་ཁྱོད་ཀྱི་རིག་པའི་གསང་སྔགས་གཞི་གང་དག་གིས་བདུད་ཐམས་ཅད་དང་།
ཕྱིར་རྒོལ་བ་ཐམས་ཅད་དང་།
ཕས་ཀྱི་རྒོལ་བ་ཐམས་ཅད་ཤིན་ཏུ་ཚར་བཅད་པར་འགྱུར་བ་དག་གོ།། 
འདི་བཟླས་བརྗོད་བྱས་ན་སྔོན་གྱི་ལས་ཀྱི་རྣམ་པར་སྨིན་པ་མ་གཏོགས་པར་བར་དུ་གཅོད་པ་ཐམས་ཅད་རྣམ་པར་དག་པར་འགྱུར།
དོན་ཐམས་ཅད་ཀྱང་གྲུབ་པར་འགྱུར་རོ།། 
བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་པ་དང་།
ལྷའི་དབང་པོ་བརྒྱ་བྱིན་ཡི་རངས་ཏེ།
དེའི་ཚེ་འདི་སྐད་དུ།
ཁོ་བོ་ལྷ་ལས་མ་གྱུར་ལ།། 
འདི་ཉིད་ན་ནི་འདུག་བཞིན་དུ།། 
ཁོ་བོས་ཚེ་ཡང་ཐོབ་ཟིན་གྱིས།། 
གྲོགས་དག་དེ་ལྟར་ཤེས་པར་གྱིས།། 
ཞེས་ཆེད་དུ་བརྗོད་པ་ཆེད་དུ་བརྗོད་དོ།། 
འདིའི་མཐུ་ཐམས་ཅད་ཀྱིས་བདག་གི་བར་དུ་གཅོད་པ་དང་།
བགེགས་དང་།
ལོག་འདྲེན་ཐམས་ཅད་ནི་མེད་པར་གྱུར་ཅིག།
ཕུན་སུམ་ཚོགས་པ་ཐམས་ཅད་ནི་གྲུབ་པར་གྱུར་ཅིག།
ན་མོ་ཨ་ཀེ་ཏུ་ལེ་ན་གེ་ཙཎྜ་ན་ཡེ་སྭཱ་ཧཱ།
སརྦ་ཨརྠ་སཱ་དྷ་ན་ཡེ་སྭཱ་ཧཱ།
དྷརྨཱ་རྠ་སཱ་དྷ་ན་ཡེ་སྭཱ་ཧཱ།
སརྦ་ཨནྟ་རཱ་ཡི་བི་ཤོ་དྷ་ན་ཡེ་སྭཱ་ཧཱ།
བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས།། 
ལྷ་རྣམས་ཀྱི་དབང་པོ་བརྒྱ་བྱིན་བཙུན་མོའི་འཁོར་དང་བཅས་ཤིང་འཁོར་དང་བཅས་པ་དང་།
ཐམས་ཅད་དང་ལྡན་པའི་འཁོར་དེ་ཡི་རངས་ཏེ།
བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ།། 
འཕགས་པ་བར་དུ་གཅོད་པ་ཐམས་ཅད་རྣམ་པར་སྦྱོང་བ་ཞེས་བྱ་བའི་གཟུངས་རྫོགས་སོ།།།། 
རྒྱ་གར་གྱི་མཁན་པོ་ཛི་ན་མི་ཏྲ་དང་།
དཱ་ན་ཤཱི་ལ་དང་ཞུ་ཆེན་གྱི་ལོ་ཙྪ་བ་བནྡེ་ཡེ་ཤེས་སྡེས་བསྒྱུར་ཅིང་ཞུས་ཏེ་གཏན་ལ་ཕབ་པ།།།། 
