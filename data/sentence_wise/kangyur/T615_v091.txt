༄༅།། རྒྱ་གར་སྐད་དུ།
ཨཱརྱ་བ་ཧུ་པུ་ཏྲ་པྲ་ཏི་ས་ར་ནཱ་མ་དྷཱ་ར་ཎཱི།
བོད་སྐད་དུ།
འཕགས་པ་བུ་མང་པོ་རྟོན་པ་ཞེས་བྱ་བའི་གཟུངས།
སངས་རྒྱས་དང་།
བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ།། 
འདི་སྐད་བདག་གིས་ཐོས་པ་དུས་གཅིག་ན།
བཅོམ་ལྡན་འདས་མཉན་ཡོད་ན་རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་ཏེ།
དེའི་ཚེ་ཁྱིམ་བདག་མགོན་མེད་ཟས་སྦྱིན་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས།
བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ།
བཅོམ་ལྡན་འདས་ལ་འདི་སྐད་ཅེས་གསོལ་ཏོ།། 
བཅོམ་ལྡན་འདས་བདག་དེང་འདིར་རྒྱལ་པོ་གསལ་རྒྱལ་དང་འཐབ་རྩོད་མཚང་བྲུས་ཏེ་བཀྱེ་བར་གྱུར་ན།
བཅོམ་ལྡན་འདས་དེ་ལ་བདག་གིས་ཇི་ལྟར་སྒྲུབ་པར་བགྱི།
དེ་སྐད་ཅེས་གསོལ་པ་དང་།
བཅོམ་ལྡན་འདས་ཀྱིས་ཁྱིམ་བདག་མགོན་མེད་ཟས་སྦྱིན་ལ་འདི་སྐད་ཅེས་བཀའ་སྩལ་ཏོ།། 
ཁྱིམ་བདག་དེའི་ཕྱིར་ཁྱོད་ཀྱིས་བུ་མང་པོ་རྟོན་པ་ཞེས་བྱ་བའི་རིག་སྔགས་འདི་ཟུང་ཤིག།
ཆོངས་ཤིག།
ལྷོགས་ཤིག།
ཀུན་ཆུབ་པར་གྱིས་ཤིག།
ཏདྱ་ཐཱ།
ད་ཌེ།
བ་ད་ཌེ།
ཨུ་པ་ད་ཌ་ད་ཌེ།
ཨུ་པ་ད་ཌེ་ད་ཌ།
གམ་བྷི་རཱི།
ཨ་བརྟ་ནེ།
ནི་བརྟ་ནེ།
དྷ་ཧི་དྷ་ཧི།
ཨ་བརྟ་ནི།
བདག་གི།
སརྦེ་ཤཱ་ན་ཀརྨི།
ཀཱ་ནཱྃ།
པྲ་ཏྱརྠི་ཀཱ་ནཱྃ།
པྲ་ཏྱ་མོ་ཏྲི་ཎཱྃ།
ཙཀྵུརྨོ་ཧཱ་ནཱྃ།
ཀ་རོ་མི།
ཤྲོ་ཏྲ་མོ་ཧཱ་ནཱྃ་ཀ་རོ་མི།
ཛི་ཧྭཱ་གྲཱ་ཎཱཾ་ཀ་རོ་མི།
ཛི་ཧྭཱ་མ་ཧཱ་ཛཾ་བྷཱ་ནཱྃ།
སྟྃ་བྷཱ་ནཱྃ།
མོ་ཧཱ་ནཱྃ།
པྲ་མོ་ཧཱ་ནཱྃ།
ཁྱིམ་བདག་གང་ལ་ལ་ཞིག་བུ་མང་པོ་རྟོན་པའི་གཟུངས་འདི་སྐུད་པ་དམར་པོ་ལ་ལན་བདུན་སྔགས་ཏེ།
ལག་པ་གཡོན་པའི་སོར་མོ་གཅིག་ལ་བཅིངས་ན་དེའི་ལུས་ལ་དུག་དང་།
མཚོན་དང་།
ནད་དང་།
རིམས་ནད་དང་།
རིམས་དྲག་པོས་མི་ཚུགས་སོ།། 
འཐབ་པ་དང་།
མཚང་འདྲུ་བ་དང་།
རྩོད་པ་རྣམས་ཀྱི་ལན་ཐེབས་པར་འགྱུར་རོ།། 
བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས།
ཁྱིམ་བདག་མགོན་མེད་ཟས་སྦྱིན་ཡི་རངས་ཏེ།
བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ།། 
འཕགས་པ་བུ་མང་པོ་རྟོན་པ་ཞེས་བྱ་བའི་གཟུངས་རྫོགས་སོ།།།། 
རྒྱ་གར་གྱི་མཁན་པོ་ཛི་ན་མི་ཏྲ་དང་།
དཱ་ན་ཤཱི་ལ་དང་།
ཞུ་ཆེན་གྱི་ལོ་ཙྪ་བ་བནྡེ་ཡེ་ཤེས་སྡེས་བསྒྱུར་ཅིང་ཞུས་ཏེ་གཏན་ལ་ཕབ་པ།།།། 
